<!DOCTYPE HTML>
<html>
<head>
  <meta charset="utf-8">
  
  <title>藥水河</title>
  
  
  
  <meta name="viewport" content="width=device-width, initial-scale=1, maximum-scale=1">

  
  <meta property="og:site_name" content="藥水河"/>

  
    <meta property="og:image" content=""/>
  

  <link href="/favicon.png" rel="icon">
  <link rel="alternate" href="/atom.xml" title="藥水河" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  

</head>


<body>
  <header id="header" class="inner"><div class="alignleft">
  <h1><a href="/">藥水河</a></h1>
  <h2><a href="/">帶着希羅多德去旅行</a></h2>
</div>
<nav id="main-nav" class="alignright">
  <ul>
    
      <li><a href="/">Home</a></li>
    
      <li><a href="/archives">Archives</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper">
  <article class="post">
  
  <div class="post-content">
    <header>
      
        <div class="icon"></div>
        <time datetime="2019-12-05T00:38:34.000Z"><a href="/2019/12/05/卷166-列传116-元稹&白居易/">2019-12-05</a></time>
      
      
  
    <h1 class="title"><a href="/2019/12/05/卷166-列传116-元稹&白居易/">旧唐书-元稹&amp;白居易传</a></h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><h2 id="元稹"><a href="#元稹" class="headerlink" title="元稹"></a>元稹</h2><p>元稹，字微之，河南人。后魏昭成皇帝<sup id="fnref:1"><a href="#fn:1" rel="footnote"><span class="hint--top hint--error hint--medium hint--rounded hint--bounce" aria-label="拓跋什翼健  
">[1]</span></a></sup>，稹十代祖也。兵部尚书、昌平公岩，六代祖也<sup id="fnref:2"><a href="#fn:2" rel="footnote"><span class="hint--top hint--error hint--medium hint--rounded hint--bounce" aria-label="《隋书》列传第二十七
">[2]</span></a></sup>。曾祖延景，岐州参军。祖悱，南顿丞。父宽，比部郎中、舒王府长史，以稹贵，赠左仆射。  </p>
<p>稹八岁丧父。其母郑夫人，贤明妇人也；家贫，为稹自授书，教之书学。稹九岁能属文。十五两经擢第。二十四调判入第四等，授秘书省校书郎。二十八应制举才识兼茂、明于体用科，登第者十八人，稹为第一，元和<sup id="fnref:3"><a href="#fn:3" rel="footnote"><span class="hint--top hint--error hint--medium hint--rounded hint--bounce" aria-label="元和（806年正月—820年十二月）是唐宪宗的年号，共计15年。
">[3]</span></a></sup>元年四月也。制下，除右拾遗。  </p>
<p>稹性锋锐，见事风生<sup id="fnref:4"><a href="#fn:4" rel="footnote"><span class="hint--top hint--error hint--medium hint--rounded hint--bounce" aria-label="谓遇事雷厉风行。  
">[4]</span></a></sup>。既居谏垣，不欲碌碌自滞，事无不言，即日上疏论谏职。又以前时王叔文、王伾以猥亵待诏，蒙幸太子，永贞之际，大挠朝政。是以训导太子宫官，宜选正人。乃献《教本书》曰：  </p>
<p>臣伏见陛下降明诏，修废学，增胄子<sup id="fnref:5"><a href="#fn:5" rel="footnote"><span class="hint--top hint--error hint--medium hint--rounded hint--bounce" aria-label="1.古代称帝王或贵族的长子。 2.国子学生员。
">[5]</span></a></sup>，选司成<sup id="fnref:6"><a href="#fn:6" rel="footnote"><span class="hint--top hint--error hint--medium hint--rounded hint--bounce" aria-label="职官名。掌理教育的事，有大司成及少司成。唐时改祭酒为大司成，司业为少司成，后复旧。
">[6]</span></a></sup>。大哉，尧之为君，伯夷典礼，夔<sup id="fnref:7"><a href="#fn:7" rel="footnote"><span class="hint--top hint--error hint--medium hint--rounded hint--bounce" aria-label="相传为尧、舜时乐官。如:夔挚(夔:舜时乐官名。挚:太史挚，周官)
">[7]</span></a></sup>教胄子之深旨也！然而事有万万于此者，臣敢冒昧殊死而言之。臣闻诸贾生曰：“三代之君，仁且久者，教之然也。”诚哉是言！且夫周成王，人之中才也，近管、蔡则谗入，有周、召则义闻，岂可谓天聪明哉？然而克终于道者，得不谓教之然耶？俾伯禽、唐叔与之游，《礼》、《乐》、《诗》、《书》为之习，目不得阅淫艳妖诱之色，耳不得闻优笑凌乱之音，口不得习操断击博之书，居不得近容顺阴邪之党，游不得纵追禽逐兽之乐，玩不得有遐异僻绝之珍。凡此数者，非谓备之于前而不为也，亦将不得见之矣。及其长而为君也，血气既定，游习既成，虽有放心快己之事日陈于前，固不能夺已成之习、已定之心矣。则彼忠直道德之言，固吾之所习闻也，陈之者有以谕焉；彼庸佞违道之说，固吾之所积惧也，谄之者有以辨焉。人之情，莫不欲耀其所能而党其所近；茍将得志，则必快其所蕴矣。物之性亦然。是以鱼得水而游，马逸驾而走，鸟得风而翔，火得薪而炽。此皆物之快其所蕴也。今夫成王所蕴道德也，所近圣贤也。是以举其近，则周公左而召公右，伯禽鲁而太公齐。快其蕴，则兴礼乐而朝诸侯，措刑罚而美教化。教之至也，可不谓信然哉！</p>
<p>及夫秦则不然。灭先王之学，曰将以愚天下；黜师保之位，曰将以明君臣。胡亥之生也，《诗》、《书》不得闻，圣贤不得近。彼赵高者，诈宦之戮人也；而傅之以残忍戕贼之术，且曰恣睢天下以为贵，莫见其面以为尊。是以天下之人人未尽愚，而胡亥固已不能分兽畜矣。赵高之威慑天下，而胡亥固已自幽于深宫矣。彼李斯，秦之宠丞相也。因谗冤死，无所自明，而况于疏远之臣庶乎！若然，则秦之亡有以致之也。</p>
<p>汉高承之以兵革，汉文守之以廉谨，卒不能苏复大训。是以景、武、昭、宣，天资甚美，才可以免祸乱；哀、平之间，则不能虞篡弑矣。然而惠帝废易之际，犹赖羽翼以胜邪心。是后有国之君，议教化者，莫不以兴廉举孝、设学崇儒为意，曾不知教化之不行，自贵始。略其贵者，教其贱者，无乃邻于倒置乎？</p>
<p>洎我太宗文皇帝之在籓邸，以至于为太子也，选知道德者十八人与之游习。即位之后，虽游宴饮食之间，若十八人者，实在其中。上失无不言，下情无不达。不四三年而名高盛古，岂一日二日而致是乎？游习之渐也！贞观已还，师傅皆宰相兼领，其馀宫僚，亦甚重焉。马周以位高恨不得为司议郎<sup id="fnref:8"><a href="#fn:8" rel="footnote"><span class="hint--top hint--error hint--medium hint--rounded hint--bounce" aria-label="官名。唐太宗贞观十八年 (644) 于太子门下坊置，员二人，正六品上，掌东宫侍从规谏，驳正启奏，并记注皇太子出入动静及宫内祥瑞、宫长除拜、死丧等事，岁终送史馆。高宗龙朔二年 (662)改门下坊为左春坊，遂隶之，并分置左、右，咸亨元年(670)复旧，不分左右; 睿宗景云二年(711)又改隶左春坊，职比给事中。辽朝南面官东宫左春坊亦置。
">[8]</span></a></sup>，此其验也。文皇之后，渐疏贱之。用至母后临朝，翦弃王室。当中、睿二圣勤劳之际，虽有骨鲠敢言之士，既不得在调护保安之职，终不能吐扶卫之一辞。而令医匠安金藏<sup id="fnref:9"><a href="#fn:9" rel="footnote"><span class="hint--top hint--error hint--medium hint--rounded hint--bounce" aria-label="安金藏，唐代官吏，长安（今陕西省西安）人，原为太常寺乐工。时太子李旦被诬谋反，武后下令查处此事，金藏为洗脱太子罪名，当众引佩刀自剖其胸，肠出，并言“愿剖心以明皇嗣不反”。武后感动，不疑李旦。睿宗景云中，金藏累迁至右武卫中郎将。玄宗立，擢右骁卫将军，爵代国公，卒谥忠。
">[9]</span></a></sup>剖腹以明之，岂不大哀也耶？</p>
<p>兵兴已来，兹弊尤甚。师资保傅之官，非疾废眊聩不任事者为之，即休戎罢帅不知书者处之。至于友谕赞议之徒，疏冗散贱之甚者，缙绅耻由之。夫以匹士之爱其子者，犹求明哲慈惠之师以教之，直谅多闻之友以成之。岂天下之元良，而可以疾废眊聩不知书者为之师乎？疏冗散贱不适用者为之友乎？此何不及上古之甚也！近制，宫僚之外，往往以沈滞僻老之儒，充侍直、侍读之选，而又疏弃斥逐之，越月逾时，不得召见，彼又安能傅成道德而保养其身躬哉？臣以为积此弊者，岂不以皇天眷佑，祚我唐德，以舜继尧，传陛下十一圣矣，莫不生而神明，长而仁圣，以是为屑屑习仪者故不之省耳。臣独以为于列圣之谋则可也，计传后嗣则不可。脱或万代之后，若有周成之中才，而又生于深宫优笑之间，无周、召保助之教，则将不能知喜怒哀乐之所自矣，况稼穑艰难乎？</p>
<p>今陛下以上圣之资，肇临海内，是天下之人倾耳注心之日。特愿陛下思成王训导之功，念文皇游习之渐，选重师保，慎择宫僚，皆用博厚弘深之儒，而又明达机务者为之。更相进见，日就月将。因令皇太子聚诸生，定齿胄<sup id="fnref:10"><a href="#fn:10" rel="footnote"><span class="hint--top hint--error hint--medium hint--rounded hint--bounce" aria-label="指太子入學與公卿之子依年齡為序。
">[10]</span></a></sup>讲业之仪，行严师问道之礼。至德要道以成之，彻膳记过以警之。血气未定，则去禽色之娱以就学；圣质已备，则资游习之善以弘德。此所谓“一人元良，万方以贞”之化也。岂直修废学，选司成，而足伦匹其盛哉？而又俾则百王，莫不幼同师，长同术，识君道之素定，知天伦之自然，然后选用贤良，树为籓屏。出则有晋、郑、鲁、卫之盛，入则有东牟、朱虚之强，盖所谓宗子维城、犬牙盘石之势也，又岂与夫魏、晋以降，囚贱其兄弟而自翦其本枝者，同年而语哉？  </p>
<p>宪宗览之甚悦。</p>
<p>又论西北边事，皆朝政之大者。宪宗召对，问方略。为执政所忌，出为河南县尉。丁母忧，服除，拜监察御史。</p>
<p>四年，奉使东蜀，劾奏故剑南东川节度使严砺违制擅赋，又籍没涂山甫等吏民八十八户田宅一百一十一、奴婢二十七人、草千五百束、钱七千贯。时砺已死，七州刺史皆责罚。稹虽举职，而执政有与砺厚者恶之。使还，令分务东台<sup id="fnref:11"><a href="#fn:11" rel="footnote"><span class="hint--top hint--error hint--medium hint--rounded hint--bounce" aria-label="中书省（西台）和门下省（东台）
">[11]</span></a></sup>。浙西观察使韩皋封杖决湖州安吉令孙澥，四日内死。徐州监军使孟升卒，节度使王绍传送升丧柩还京，给券乘驿，仍于邮舍安丧柩。稹并劾奏以法。河南尹房式为不法事，稹欲追摄，擅令停务。既飞表闻奏，罚式一月俸，仍召稹还京。宿敷水驿，内官刘士元后至，争厅。士元怒，排其户，稹袜而走厅后。士元追之，后以棰击稹伤面。执政以稹少年后辈，务作威福，贬为江陵府士曹参军。  </p>
<p>稹聪警绝人，年少有才名，与太原白居易友善。工为诗，善状咏风态物色，当时言诗者，称元、白焉。自衣冠士子，至闾阎下俚，悉传讽之，号为“元和体”。既以俊爽不容于朝，流放荆蛮者仅十年。俄而白居易亦贬江州司马，稹量移通州司马。虽通、江悬邈，而二人来往赠答。凡所为诗，有自三十、五十韵乃至百韵者。江南人士，传道讽诵，流闻阙下，里巷相传，为之纸贵。观其流离放逐之意，靡不凄惋。  </p>
<p>十四年，自虢州长史征还，为膳部员外郎。宰相令狐楚一代文宗，雅知稹之辞学，谓稹曰：“尝览足下制作，所恨不多，迟之久矣。请出其所有，以豁予情。”稹因献其文，自叙曰：<br>稹初不好文，徒以仕无他歧，强由科试。及有罪谴弃之后，自以为废滞潦倒，不复为文字有闻于人矣。曾不知好事者抉擿刍芜，尘渎尊重。窃承相公特于廊庙间道稹诗句，昨又面奉教约，令献旧文。战汗悚踊，惭腼无地。</p>
<p>稹自御史府谪官，于今十馀年矣。闲诞无事，遂专力于诗章。日益月滋，有诗句千馀首。其间感物寓意，可备蒙瞽之风者有之。辞直气粗，罪尤是惧，固不敢陈露于人。唯杯酒光景间，屡为小碎篇章，以自吟畅。然以为律体卑痹，格力不扬，茍无姿态，则陷流俗。常欲得思深语近，韵律调新，属对无差，而风情宛然，而病未能也。江湖间多新进小生，不知天下文有宗主，妄相放效，而又从而失之，遂至于支离褊浅之辞，皆目为元和诗体。</p>
<p>稹与同门生白居易友善。居易雅能诗，就中爱驱驾文字，穷极声韵，或为千言，或五百言律诗，以相投寄。小生自审不能过之，往往戏排旧韵，别创新辞，名为次韵相酬，盖欲以难相排。自尔江湖间为诗者，复相放效，力或不足，则至于颠倒语言，重复首尾，韵同意等，不异前篇，亦目为元和诗体。而司文者考变雅之由，往往归咎于稹。尝以为雕虫小事，不足以自明。始闻相公记忆，累旬已来，实虑粪土之墙，庇之以大厦，使不复破坏，永为板筑者之误。辄写古体歌诗一百首，百韵至两韵律诗一百首，为五卷，奉启跪陈。或希构厦之馀，一赐观览，知小生于章句中栾栌榱桷之材，尽曾量度，则十馀年之邅回，不为无用矣。  </p>
<p>楚深称赏，以为今代之鲍、谢也。</p>
<p>穆宗皇帝在东宫，有妃嫔左右尝诵稹歌诗以为乐曲者，知稹所为，尝称其善，宫中呼为元才子。荆南监军崔潭峻甚礼接稹，不以掾吏遇之，常征其诗什讽诵之。长庆<sup id="fnref:12"><a href="#fn:12" rel="footnote"><span class="hint--top hint--error hint--medium hint--rounded hint--bounce" aria-label="长庆（821年正月～824年十二月）是唐穆宗李恒的年号，共计4年
">[12]</span></a></sup>初，潭峻归朝，出稹《连昌宫辞》等百馀篇奏御。穆宗大悦，问稹安在。对曰：“今为南宫散郎。”即日转祠部郎中、知制诰。朝廷以书命不由相府，甚鄙之。然辞诰所出，夐然与古为侔，遂盛传于代，由是极承恩顾。尝为《长庆宫辞》数十百篇，京师竞相传唱。居无何，召入翰林，为中书舍人、承旨学士。中人以潭峻之故，争与稹交，而知枢密<sup id="fnref:13"><a href="#fn:13" rel="footnote"><span class="hint--top hint--error hint--medium hint--rounded hint--bounce" aria-label="枢密使，古代官名。枢密使一职始置于唐后期，为枢密院主官，以宦官充任，五代时改由士人充任，后又逐渐被武臣所掌握，办事机构也日益完善。为适应连年战争的局面，枢密使把军政大权握于一己之手以便宜从事，枢密使的职掌范围扩大到了极限，枢密使的地位迅速上升，“权侔于宰相”。但到了宋代，枢密使制又发生了变化，其任职者由五代时的武将逐渐转为以文官担任，职权范围逐步缩小。枢密院是管理军国要政的最高国务机构之一，枢密使的权力与宰相相当，清代大臣往往被尊称为“枢密”。
">[13]</span></a></sup>魏弘简尤与稹相善，穆宗愈深知重。河东节度使裴度三上疏，言稹与弘简为刎颈之交，谋乱朝政，言甚激讦。穆宗顾中外人情，乃罢稹内职，授工部侍郎。上恩顾未衰。长庆二年，拜平章事<sup id="fnref:14"><a href="#fn:14" rel="footnote"><span class="hint--top hint--error hint--medium hint--rounded hint--bounce" aria-label="唐初，以中书省、门下省、尚书省综理政务。中书、门下二省地处宫内，尤为机要，故常联称。三省长官(中书令、侍中、尚书左右仆射)并为宰相。宰相议事的政事堂初设于门下省，后移至中书省。唐初，除三省长官为天然宰相外，皇帝又指令其他官员参与朝政机密。其本官阶品较低者，则用“同中书门下三品”或“同中书门下平章事”(武周时改称为“同凤阁鸾台三品”或“同凤阁鸾台平章事”)的头衔，亦为宰相。“同三品”是因为中书令、侍中是中书、门下正三品官，加此衔以示其与中书令、侍中享有同等权力及待遇。贞观十七年(643年)，李勣为太子詹事同中书门下三品，是此号第一次出现。其后，以此衔为参政标志，虽本官品级高于三品者也要加此衔才得为宰相。“平章”意为评议辨别，引申为断决处理。受此衔者，是唐代非中书令，门下侍中而又实际担任宰相者。史载贞观四年(630年)，戴胄以民部尚书同平章国计；八年，左仆射李靖以疾辞位，诏令其病稍痊愈，三两日一至中书门下平章政事。这都是此衔出现的早期记录。至高宗永淳元年(682年)，同中书门下平章事始成为四品以下知政事者的头衔，其位在“同三品”之下。  ">[14]</span></a></sup>。诏下之日，朝野无不轻笑之。  </p>
<p>时王廷凑、朱克融连兵围牛元翼于深州，朝廷俱赦其罪，赐节钺，令罢兵，俱不奉诏。稹以天子非次拔擢，欲有所立以报上。有和王傅于方者，故司空𬱖之子，干进于稹。言有奇士王昭、王友明二人，尝客于燕、赵间，颇与贼党通熟，可以反间而出元翼。仍自以家财资其行，仍赂兵吏部令史为出告身二十通，以便宜给赐，稹皆然之。有李赏者，知于方之谋，以稹与裴度有隙，乃告度云：“于方为稹所使，欲结客王昭等刺度。”度隐而不发。及神策军中尉奏于方之事，乃诏三司使韩皋等讯鞫，而害裴事无验，而前事尽露。遂俱罢稹、度平章事，乃出稹为同州刺史，度守仆射。谏官上疏，言责度太重，稹太轻。上心怜稹，止削长春宫使。  </p>
<p>稹初罢相，三司狱未奏，京兆尹刘遵古遣坊所由潜逻稹居第，稹奏诉之。上怒，罚遵古，遣中人抚谕稹。稹至同州，因表谢上，自叙曰：<br>臣稹辜负圣明，辱累恩奖，便合自求死所，岂谓尚忝官荣？臣稹死罪。</p>
<p>臣八岁丧父，家贫无业。母兄乞丐以供资养。衣不布体，食不充肠。幼学之年，不蒙师训。因感邻里儿稚有父兄为开学校，涕咽发愤，愿知《诗》、《书》。慈母哀臣，亲为教授。年十有五，得明经出身，由是苦心为文，夙夜强学。年二十四，登吏部乙科，授校书郎。年二十八，蒙制举首选，授左拾遗。始自为学，至于升朝，无朋友为臣吹嘘，无亲戚为臣援庇。莫非苦己，实不因人，独立性成，遂无交结。任拾遗日，屡陈时政，蒙先皇帝召问于延英。旋为宰相所憎，出臣河南县尉。及为监察御史，又不规避，专心纠绳，复为宰相怒臣下庇亲党，因以他事贬臣江陵判司。废弃十年，分死沟渎。</p>
<p>元和十四年，宪宗皇帝开释有罪，始授臣膳部员外郎。与臣同省署者，多是臣登朝时举人；任卿相者，半是臣同谏院时拾遗、补阙。愚臣既不料陛下天听过卑，知臣薄艺，朱书授臣制诰，延英召臣赐绯。宰相恶臣不出其门，由是百万侵毁。陛下察臣无罪，宠奖逾深，召臣固授舍人，遣充承旨翰林学士，金章紫服，光饰陋躯，人生之荣，臣亦至矣。然臣益遭诽谤，日夜忧危。唯陛下圣鉴昭临，弥加保任，竟排群议，擢授台司。臣忝有肺肝，岂并寻常宰相？况当行营退散之后，牛元翼未出之间，每闻陛下轸念之言，愚臣恨不身先士卒。所问于方计策，遣王友明等救解深州，盖欲上副圣情，岂是别怀他意？不料奸人疑臣杀害裴度，妄有告论，尘渎圣聪，愧羞天地。臣本待辨明一了，便拟杀身谢责，岂料圣慈尚加，薄贬同州。虽违咫尺之间，不远郊圻之境，伏料必是宸衷独断，乞臣此官。若遣他人商量，乍可与臣远处方镇，岂肯遣臣俯近阙廷？</p>
<p>所恨今月三日，尚蒙召对延英。此时不解泣血，仰辞天颜，乃至今日窜逐。臣自离京国，目断魂销。每至五更朝谒之时，实制泪不已。臣若馀生未死，他时万一归还，不敢更望得见天颜，但得再闻京城钟鼓之音，臣虽黄土覆面，无恨九泉。臣无任自恨自惭，攀恋圣慈之至。  </p>
<p>在郡二年，改授越州刺史、兼御史大夫、渐东观察使。会稽山水奇秀，稹所辟幕职，皆当时文士，而镜湖、秦望之游，月三四焉。而讽咏诗什，动盈卷帙。副使窦巩，海内诗名，与稹酬唱最多，至今称兰亭绝唱。稹既放意娱游，稍不修边幅，以渎货闻于时。凡在越八年。  </p>
<p>太和初，就加检校礼部尚书。三年九月，入为尚书左丞。振举纪纲，出郎官颇乖公议者七人。然以稹素无检操，人情不厌服。会宰相王播仓卒而卒，稹大为路歧，经营相位。四年正月，检校户部尚书，兼鄂州刺史、御史大夫、武昌军节度使。五年七月二十二日暴疾，一日而卒于镇，时年五十三，赠尚书右仆射。有子曰道护，时年三岁。稹仲兄司农少卿积，营护丧事。所著诗赋、诏册、铭诔、论议等杂文一百卷，号曰《元氏长庆集》。又著古今刑政书三百卷，号《类集》，并行于代。  </p>
<p>稹长庆末因编删其文稿，《自叙》曰：  </p>
<p>刘歆云：制不可削。予以为有可得而削之者，贡谋猷，持嗜欲，君有之则誉归于上，臣专之则誉归于下。茍而存之，其攘也，非道也。经制度，明利害，区邪正，辨嫌惑，存之则事分著，去之则是非泯。茍而削之，其过也，非道也。</p>
<p>元和初，章武皇帝新即位，臣下未有以言刮视听者。予时始以对诏在拾遗中供奉，由是献《教本书》、《谏职》、《论事》等表十数通，仍为裴度、李正辞、韦熏讼所言当，而宰相曲道上语。上颇悟，召见问状。宰相大恶之，不一月，出为河南尉。后累岁，补御史，使东川。谨以元和赦书，劾节度使严砺籍涂山甫等八十八家，过赋梓、遂之民数百万。朝廷异之，夺七刺史料，悉以所籍归于人。会潘孟阳代砺为节度使，贪过砺，且有所承迎，虽不敢尽废诏，因命当得所籍者皆入资。资过其称，榷薪盗赋无不为，仍为砺密状不当得丑谥。予自东川还，朋砺者潜切齿矣。</p>
<p>无何，分莅东都台。天子久不在都，都下多不法者。百司皆牢狱，有裁接吏械人逾岁而台府不得而知之者，予因飞奏绝百司专禁锢。河南尉判官，予劾之，忤宰相旨。监徐使死于军，徐帅邮传其柩，柩至洛，其下欧诟主邮吏，予命吏徙柩于外，不得复乘传。浙西观察使封杖决安吉令至死；河南尹诬奏书生尹太阶请死之；飞龙使诱赵寔家逃奴为养子；田季安盗娶洛阳衣冠女；汴州没入死商钱且千万；滑州赋于民以千，授于人以八百；朝廷馈东师，主计者误命牛车四千三百乘飞刍越太行。类是数十事，或移或奏，皆主之。贞元已来，不惯用文法，内外宠臣皆喑呜。会河南尹房式诈谖事发，奏摄之。前所喑呜者叫噪。宰相素以劾叛官事相衔，乘是黜予江陵掾。后十年，始为膳部员外郎。</p>
<p>穆宗初，宰相更相用事，丞相段公一日独得对，因请亟用兵部郎中薛存庆、考功员外郎牛僧孺，予亦在请中，上然之。不十数日次用为给、舍，他忿恨者日夜构飞语，予惧罪，比上书自明。上怜之，三召与语。语及兵赋洎西北边事，因命经纪之。是后书奏及进见，皆言天下事，外间不知，多臆度。陛下益怜其不漏禁中语，召入禁林，且欲亟用为宰相。是时裴度在太原，亦有宰相望，巧者谋欲俱废之，乃以予所无构于裴。裴奏至，验之皆失实。上以裴方握兵，不欲校曲直，出予为工部侍郎，而相裴之期亦衰矣。不累月，上尽得所构者，虽不能暴扬之，遂果初意，卒用予与裴俱为宰相。复有购狂民告予借客刺裴者，鞫之复无状，而裴与予以故俱罢免。</p>
<p>始元和十五年八月得见上，至是未二岁，僭忝恩宠，无是之速者；遭罹谤咎，亦无是之甚者。是以心腹肾肠，糜费于扶卫危亡之不暇，又恶暇经纪陛下之所付哉！然而造次颠沛之中，前后列上兵赋边防之状，可得而存者一百一十五。茍而削之，是伤先帝之器使也。至于陈畅辨谤之章，去之则无以自明于朋友矣。其馀郡县之奏请，贺庆之礼，因亦附于件目。始《教本书》，至于为人杂奏，二十有七轴，凡二百二十有七奏。终殁吾世，贻之子孙式，所以明经制之难行，而销毁之易至也。  </p>
<p>其自叙如此，欲知其作者之意，备于此篇。</p>
<p>稹文友与白居易最善。后进之士，最重庞严，言其文体类己，保荐之。</p>
<h2 id="白居易"><a href="#白居易" class="headerlink" title="白居易"></a>白居易</h2><div id="footnotes"><hr><div id="footnotelist"><ol style="list-style: none; padding-left: 0; margin-left: 40px"><li id="fn:1"><span style="display: inline-block; vertical-align: top; padding-right: 10px; margin-left: -40px">1.</span><span style="display: inline-block; vertical-align: top; margin-left: 10px;">拓跋什翼健<a href="#fnref:1" rev="footnote"> ↩</a></span></li><li id="fn:2"><span style="display: inline-block; vertical-align: top; padding-right: 10px; margin-left: -40px">2.</span><span style="display: inline-block; vertical-align: top; margin-left: 10px;">《隋书》列传第二十七<a href="#fnref:2" rev="footnote"> ↩</a></span></li><li id="fn:3"><span style="display: inline-block; vertical-align: top; padding-right: 10px; margin-left: -40px">3.</span><span style="display: inline-block; vertical-align: top; margin-left: 10px;">元和（806年正月—820年十二月）是唐宪宗的年号，共计15年。<a href="#fnref:3" rev="footnote"> ↩</a></span></li><li id="fn:4"><span style="display: inline-block; vertical-align: top; padding-right: 10px; margin-left: -40px">4.</span><span style="display: inline-block; vertical-align: top; margin-left: 10px;">谓遇事雷厉风行。<a href="#fnref:4" rev="footnote"> ↩</a></span></li><li id="fn:5"><span style="display: inline-block; vertical-align: top; padding-right: 10px; margin-left: -40px">5.</span><span style="display: inline-block; vertical-align: top; margin-left: 10px;">1.古代称帝王或贵族的长子。 2.国子学生员。<a href="#fnref:5" rev="footnote"> ↩</a></span></li><li id="fn:6"><span style="display: inline-block; vertical-align: top; padding-right: 10px; margin-left: -40px">6.</span><span style="display: inline-block; vertical-align: top; margin-left: 10px;">职官名。掌理教育的事，有大司成及少司成。唐时改祭酒为大司成，司业为少司成，后复旧。<a href="#fnref:6" rev="footnote"> ↩</a></span></li><li id="fn:7"><span style="display: inline-block; vertical-align: top; padding-right: 10px; margin-left: -40px">7.</span><span style="display: inline-block; vertical-align: top; margin-left: 10px;">相传为尧、舜时乐官。如:夔挚(夔:舜时乐官名。挚:太史挚，周官)<a href="#fnref:7" rev="footnote"> ↩</a></span></li><li id="fn:8"><span style="display: inline-block; vertical-align: top; padding-right: 10px; margin-left: -40px">8.</span><span style="display: inline-block; vertical-align: top; margin-left: 10px;">官名。唐太宗贞观十八年 (644) 于太子门下坊置，员二人，正六品上，掌东宫侍从规谏，驳正启奏，并记注皇太子出入动静及宫内祥瑞、宫长除拜、死丧等事，岁终送史馆。高宗龙朔二年 (662)改门下坊为左春坊，遂隶之，并分置左、右，咸亨元年(670)复旧，不分左右; 睿宗景云二年(711)又改隶左春坊，职比给事中。辽朝南面官东宫左春坊亦置。<a href="#fnref:8" rev="footnote"> ↩</a></span></li><li id="fn:9"><span style="display: inline-block; vertical-align: top; padding-right: 10px; margin-left: -40px">9.</span><span style="display: inline-block; vertical-align: top; margin-left: 10px;">安金藏，唐代官吏，长安（今陕西省西安）人，原为太常寺乐工。时太子李旦被诬谋反，武后下令查处此事，金藏为洗脱太子罪名，当众引佩刀自剖其胸，肠出，并言“愿剖心以明皇嗣不反”。武后感动，不疑李旦。睿宗景云中，金藏累迁至右武卫中郎将。玄宗立，擢右骁卫将军，爵代国公，卒谥忠。<a href="#fnref:9" rev="footnote"> ↩</a></span></li><li id="fn:10"><span style="display: inline-block; vertical-align: top; padding-right: 10px; margin-left: -40px">10.</span><span style="display: inline-block; vertical-align: top; margin-left: 10px;">指太子入學與公卿之子依年齡為序。<a href="#fnref:10" rev="footnote"> ↩</a></span></li><li id="fn:11"><span style="display: inline-block; vertical-align: top; padding-right: 10px; margin-left: -40px">11.</span><span style="display: inline-block; vertical-align: top; margin-left: 10px;">中书省（西台）和门下省（东台）<a href="#fnref:11" rev="footnote"> ↩</a></span></li><li id="fn:12"><span style="display: inline-block; vertical-align: top; padding-right: 10px; margin-left: -40px">12.</span><span style="display: inline-block; vertical-align: top; margin-left: 10px;">长庆（821年正月～824年十二月）是唐穆宗李恒的年号，共计4年<a href="#fnref:12" rev="footnote"> ↩</a></span></li><li id="fn:13"><span style="display: inline-block; vertical-align: top; padding-right: 10px; margin-left: -40px">13.</span><span style="display: inline-block; vertical-align: top; margin-left: 10px;">枢密使，古代官名。枢密使一职始置于唐后期，为枢密院主官，以宦官充任，五代时改由士人充任，后又逐渐被武臣所掌握，办事机构也日益完善。为适应连年战争的局面，枢密使把军政大权握于一己之手以便宜从事，枢密使的职掌范围扩大到了极限，枢密使的地位迅速上升，“权侔于宰相”。但到了宋代，枢密使制又发生了变化，其任职者由五代时的武将逐渐转为以文官担任，职权范围逐步缩小。枢密院是管理军国要政的最高国务机构之一，枢密使的权力与宰相相当，清代大臣往往被尊称为“枢密”。<a href="#fnref:13" rev="footnote"> ↩</a></span></li><li id="fn:14"><span style="display: inline-block; vertical-align: top; padding-right: 10px; margin-left: -40px">14.</span><span style="display: inline-block; vertical-align: top; margin-left: 10px;">唐初，以中书省、门下省、尚书省综理政务。中书、门下二省地处宫内，尤为机要，故常联称。三省长官(中书令、侍中、尚书左右仆射)并为宰相。宰相议事的政事堂初设于门下省，后移至中书省。唐初，除三省长官为天然宰相外，皇帝又指令其他官员参与朝政机密。其本官阶品较低者，则用“同中书门下三品”或“同中书门下平章事”(武周时改称为“同凤阁鸾台三品”或“同凤阁鸾台平章事”)的头衔，亦为宰相。“同三品”是因为中书令、侍中是中书、门下正三品官，加此衔以示其与中书令、侍中享有同等权力及待遇。贞观十七年(643年)，李勣为太子詹事同中书门下三品，是此号第一次出现。其后，以此衔为参政标志，虽本官品级高于三品者也要加此衔才得为宰相。“平章”意为评议辨别，引申为断决处理。受此衔者，是唐代非中书令，门下侍中而又实际担任宰相者。史载贞观四年(630年)，戴胄以民部尚书同平章国计；八年，左仆射李靖以疾辞位，诏令其病稍痊愈，三两日一至中书门下平章政事。这都是此衔出现的早期记录。至高宗永淳元年(682年)，同中书门下平章事始成为四品以下知政事者的头衔，其位在“同三品”之下。<a href="#fnref:14" rev="footnote"> ↩</a></span></li></ol></div></div>
      
    </div>
    <footer>
      
        
        
      
      <div class="clearfix"></div>
    </footer>
  </div>
</article>




  <article class="post">
  
  <div class="post-content">
    <header>
      
        <div class="icon"></div>
        <time datetime="2019-12-05T00:38:34.000Z"><a href="/2019/12/05/2019-12-5-元稹&白居易/">2019-12-05</a></time>
      
      
  
    <h1 class="title"><a href="/2019/12/05/2019-12-5-元稹&白居易/">旧唐书-元稹&amp;白居易传</a></h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><h2 id="元稹"><a href="#元稹" class="headerlink" title="元稹"></a>元稹</h2><p>元稹，字微之，河南人。后魏昭成皇帝<sup id="fnref:1"><a href="#fn:1" rel="footnote"><span class="hint--top hint--error hint--medium hint--rounded hint--bounce" aria-label="拓跋什翼健  
">[1]</span></a></sup>，稹十代祖也。兵部尚书、昌平公岩，六代祖也<sup id="fnref:2"><a href="#fn:2" rel="footnote"><span class="hint--top hint--error hint--medium hint--rounded hint--bounce" aria-label="《隋书》列传第二十七
">[2]</span></a></sup>。曾祖延景，岐州参军。祖悱，南顿丞。父宽，比部郎中、舒王府长史，以稹贵，赠左仆射。  </p>
<p>稹八岁丧父。其母郑夫人，贤明妇人也；家贫，为稹自授书，教之书学。稹九岁能属文。十五两经擢第。二十四调判入第四等，授秘书省校书郎。二十八应制举才识兼茂、明于体用科，登第者十八人，稹为第一，元和<sup id="fnref:3"><a href="#fn:3" rel="footnote"><span class="hint--top hint--error hint--medium hint--rounded hint--bounce" aria-label="元和（806年正月—820年十二月）是唐宪宗的年号，共计15年。
">[3]</span></a></sup>元年四月也。制下，除右拾遗。  </p>
<p>稹性锋锐，见事风生<sup id="fnref:4"><a href="#fn:4" rel="footnote"><span class="hint--top hint--error hint--medium hint--rounded hint--bounce" aria-label="谓遇事雷厉风行。  
">[4]</span></a></sup>。既居谏垣，不欲碌碌自滞，事无不言，即日上疏论谏职。又以前时王叔文、王伾以猥亵待诏，蒙幸太子，永贞之际，大挠朝政。是以训导太子宫官，宜选正人。乃献《教本书》曰：  </p>
<p>臣伏见陛下降明诏，修废学，增胄子<sup id="fnref:5"><a href="#fn:5" rel="footnote"><span class="hint--top hint--error hint--medium hint--rounded hint--bounce" aria-label="1.古代称帝王或贵族的长子。 2.国子学生员。
">[5]</span></a></sup>，选司成<sup id="fnref:6"><a href="#fn:6" rel="footnote"><span class="hint--top hint--error hint--medium hint--rounded hint--bounce" aria-label="职官名。掌理教育的事，有大司成及少司成。唐时改祭酒为大司成，司业为少司成，后复旧。
">[6]</span></a></sup>。大哉，尧之为君，伯夷典礼，夔<sup id="fnref:7"><a href="#fn:7" rel="footnote"><span class="hint--top hint--error hint--medium hint--rounded hint--bounce" aria-label="相传为尧、舜时乐官。如:夔挚(夔:舜时乐官名。挚:太史挚，周官)
">[7]</span></a></sup>教胄子之深旨也！然而事有万万于此者，臣敢冒昧殊死而言之。臣闻诸贾生曰：“三代之君，仁且久者，教之然也。”诚哉是言！且夫周成王，人之中才也，近管、蔡则谗入，有周、召则义闻，岂可谓天聪明哉？然而克终于道者，得不谓教之然耶？俾伯禽、唐叔与之游，《礼》、《乐》、《诗》、《书》为之习，目不得阅淫艳妖诱之色，耳不得闻优笑凌乱之音，口不得习操断击博之书，居不得近容顺阴邪之党，游不得纵追禽逐兽之乐，玩不得有遐异僻绝之珍。凡此数者，非谓备之于前而不为也，亦将不得见之矣。及其长而为君也，血气既定，游习既成，虽有放心快己之事日陈于前，固不能夺已成之习、已定之心矣。则彼忠直道德之言，固吾之所习闻也，陈之者有以谕焉；彼庸佞违道之说，固吾之所积惧也，谄之者有以辨焉。人之情，莫不欲耀其所能而党其所近；茍将得志，则必快其所蕴矣。物之性亦然。是以鱼得水而游，马逸驾而走，鸟得风而翔，火得薪而炽。此皆物之快其所蕴也。今夫成王所蕴道德也，所近圣贤也。是以举其近，则周公左而召公右，伯禽鲁而太公齐。快其蕴，则兴礼乐而朝诸侯，措刑罚而美教化。教之至也，可不谓信然哉！</p>
<p>及夫秦则不然。灭先王之学，曰将以愚天下；黜师保之位，曰将以明君臣。胡亥之生也，《诗》、《书》不得闻，圣贤不得近。彼赵高者，诈宦之戮人也；而傅之以残忍戕贼之术，且曰恣睢天下以为贵，莫见其面以为尊。是以天下之人人未尽愚，而胡亥固已不能分兽畜矣。赵高之威慑天下，而胡亥固已自幽于深宫矣。彼李斯，秦之宠丞相也。因谗冤死，无所自明，而况于疏远之臣庶乎！若然，则秦之亡有以致之也。</p>
<p>汉高承之以兵革，汉文守之以廉谨，卒不能苏复大训。是以景、武、昭、宣，天资甚美，才可以免祸乱；哀、平之间，则不能虞篡弑矣。然而惠帝废易之际，犹赖羽翼以胜邪心。是后有国之君，议教化者，莫不以兴廉举孝、设学崇儒为意，曾不知教化之不行，自贵始。略其贵者，教其贱者，无乃邻于倒置乎？</p>
<p>洎我太宗文皇帝之在籓邸，以至于为太子也，选知道德者十八人与之游习。即位之后，虽游宴饮食之间，若十八人者，实在其中。上失无不言，下情无不达。不四三年而名高盛古，岂一日二日而致是乎？游习之渐也！贞观已还，师傅皆宰相兼领，其馀宫僚，亦甚重焉。马周以位高恨不得为司议郎<sup id="fnref:8"><a href="#fn:8" rel="footnote"><span class="hint--top hint--error hint--medium hint--rounded hint--bounce" aria-label="官名。唐太宗贞观十八年 (644) 于太子门下坊置，员二人，正六品上，掌东宫侍从规谏，驳正启奏，并记注皇太子出入动静及宫内祥瑞、宫长除拜、死丧等事，岁终送史馆。高宗龙朔二年 (662)改门下坊为左春坊，遂隶之，并分置左、右，咸亨元年(670)复旧，不分左右; 睿宗景云二年(711)又改隶左春坊，职比给事中。辽朝南面官东宫左春坊亦置。
">[8]</span></a></sup>，此其验也。文皇之后，渐疏贱之。用至母后临朝，翦弃王室。当中、睿二圣勤劳之际，虽有骨鲠敢言之士，既不得在调护保安之职，终不能吐扶卫之一辞。而令医匠安金藏<sup id="fnref:9"><a href="#fn:9" rel="footnote"><span class="hint--top hint--error hint--medium hint--rounded hint--bounce" aria-label="安金藏，唐代官吏，长安（今陕西省西安）人，原为太常寺乐工。时太子李旦被诬谋反，武后下令查处此事，金藏为洗脱太子罪名，当众引佩刀自剖其胸，肠出，并言“愿剖心以明皇嗣不反”。武后感动，不疑李旦。睿宗景云中，金藏累迁至右武卫中郎将。玄宗立，擢右骁卫将军，爵代国公，卒谥忠。
">[9]</span></a></sup>剖腹以明之，岂不大哀也耶？</p>
<p>兵兴已来，兹弊尤甚。师资保傅之官，非疾废眊聩不任事者为之，即休戎罢帅不知书者处之。至于友谕赞议之徒，疏冗散贱之甚者，缙绅耻由之。夫以匹士之爱其子者，犹求明哲慈惠之师以教之，直谅多闻之友以成之。岂天下之元良，而可以疾废眊聩不知书者为之师乎？疏冗散贱不适用者为之友乎？此何不及上古之甚也！近制，宫僚之外，往往以沈滞僻老之儒，充侍直、侍读之选，而又疏弃斥逐之，越月逾时，不得召见，彼又安能傅成道德而保养其身躬哉？臣以为积此弊者，岂不以皇天眷佑，祚我唐德，以舜继尧，传陛下十一圣矣，莫不生而神明，长而仁圣，以是为屑屑习仪者故不之省耳。臣独以为于列圣之谋则可也，计传后嗣则不可。脱或万代之后，若有周成之中才，而又生于深宫优笑之间，无周、召保助之教，则将不能知喜怒哀乐之所自矣，况稼穑艰难乎？</p>
<p>今陛下以上圣之资，肇临海内，是天下之人倾耳注心之日。特愿陛下思成王训导之功，念文皇游习之渐，选重师保，慎择宫僚，皆用博厚弘深之儒，而又明达机务者为之。更相进见，日就月将。因令皇太子聚诸生，定齿胄<sup id="fnref:10"><a href="#fn:10" rel="footnote"><span class="hint--top hint--error hint--medium hint--rounded hint--bounce" aria-label="指太子入學與公卿之子依年齡為序。
">[10]</span></a></sup>讲业之仪，行严师问道之礼。至德要道以成之，彻膳记过以警之。血气未定，则去禽色之娱以就学；圣质已备，则资游习之善以弘德。此所谓“一人元良，万方以贞”之化也。岂直修废学，选司成，而足伦匹其盛哉？而又俾则百王，莫不幼同师，长同术，识君道之素定，知天伦之自然，然后选用贤良，树为籓屏。出则有晋、郑、鲁、卫之盛，入则有东牟、朱虚之强，盖所谓宗子维城、犬牙盘石之势也，又岂与夫魏、晋以降，囚贱其兄弟而自翦其本枝者，同年而语哉？  </p>
<p>宪宗览之甚悦。</p>
<p>又论西北边事，皆朝政之大者。宪宗召对，问方略。为执政所忌，出为河南县尉。丁母忧，服除，拜监察御史。</p>
<p>四年，奉使东蜀，劾奏故剑南东川节度使严砺违制擅赋，又籍没涂山甫等吏民八十八户田宅一百一十一、奴婢二十七人、草千五百束、钱七千贯。时砺已死，七州刺史皆责罚。稹虽举职，而执政有与砺厚者恶之。使还，令分务东台<sup id="fnref:11"><a href="#fn:11" rel="footnote"><span class="hint--top hint--error hint--medium hint--rounded hint--bounce" aria-label="中书省（西台）和门下省（东台）
">[11]</span></a></sup>。浙西观察使韩皋封杖决湖州安吉令孙澥，四日内死。徐州监军使孟升卒，节度使王绍传送升丧柩还京，给券乘驿，仍于邮舍安丧柩。稹并劾奏以法。河南尹房式为不法事，稹欲追摄，擅令停务。既飞表闻奏，罚式一月俸，仍召稹还京。宿敷水驿，内官刘士元后至，争厅。士元怒，排其户，稹袜而走厅后。士元追之，后以棰击稹伤面。执政以稹少年后辈，务作威福，贬为江陵府士曹参军。  </p>
<p>稹聪警绝人，年少有才名，与太原白居易友善。工为诗，善状咏风态物色，当时言诗者，称元、白焉。自衣冠士子，至闾阎下俚，悉传讽之，号为“元和体”。既以俊爽不容于朝，流放荆蛮者仅十年。俄而白居易亦贬江州司马，稹量移通州司马。虽通、江悬邈，而二人来往赠答。凡所为诗，有自三十、五十韵乃至百韵者。江南人士，传道讽诵，流闻阙下，里巷相传，为之纸贵。观其流离放逐之意，靡不凄惋。  </p>
<p>十四年，自虢州长史征还，为膳部员外郎。宰相令狐楚一代文宗，雅知稹之辞学，谓稹曰：“尝览足下制作，所恨不多，迟之久矣。请出其所有，以豁予情。”稹因献其文，自叙曰：<br>稹初不好文，徒以仕无他歧，强由科试。及有罪谴弃之后，自以为废滞潦倒，不复为文字有闻于人矣。曾不知好事者抉擿刍芜，尘渎尊重。窃承相公特于廊庙间道稹诗句，昨又面奉教约，令献旧文。战汗悚踊，惭腼无地。</p>
<p>稹自御史府谪官，于今十馀年矣。闲诞无事，遂专力于诗章。日益月滋，有诗句千馀首。其间感物寓意，可备蒙瞽之风者有之。辞直气粗，罪尤是惧，固不敢陈露于人。唯杯酒光景间，屡为小碎篇章，以自吟畅。然以为律体卑痹，格力不扬，茍无姿态，则陷流俗。常欲得思深语近，韵律调新，属对无差，而风情宛然，而病未能也。江湖间多新进小生，不知天下文有宗主，妄相放效，而又从而失之，遂至于支离褊浅之辞，皆目为元和诗体。</p>
<p>稹与同门生白居易友善。居易雅能诗，就中爱驱驾文字，穷极声韵，或为千言，或五百言律诗，以相投寄。小生自审不能过之，往往戏排旧韵，别创新辞，名为次韵相酬，盖欲以难相排。自尔江湖间为诗者，复相放效，力或不足，则至于颠倒语言，重复首尾，韵同意等，不异前篇，亦目为元和诗体。而司文者考变雅之由，往往归咎于稹。尝以为雕虫小事，不足以自明。始闻相公记忆，累旬已来，实虑粪土之墙，庇之以大厦，使不复破坏，永为板筑者之误。辄写古体歌诗一百首，百韵至两韵律诗一百首，为五卷，奉启跪陈。或希构厦之馀，一赐观览，知小生于章句中栾栌榱桷之材，尽曾量度，则十馀年之邅回，不为无用矣。  </p>
<p>楚深称赏，以为今代之鲍、谢也。</p>
<p>穆宗皇帝在东宫，有妃嫔左右尝诵稹歌诗以为乐曲者，知稹所为，尝称其善，宫中呼为元才子。荆南监军崔潭峻甚礼接稹，不以掾吏遇之，常征其诗什讽诵之。长庆<sup id="fnref:12"><a href="#fn:12" rel="footnote"><span class="hint--top hint--error hint--medium hint--rounded hint--bounce" aria-label="长庆（821年正月～824年十二月）是唐穆宗李恒的年号，共计4年
">[12]</span></a></sup>初，潭峻归朝，出稹《连昌宫辞》等百馀篇奏御。穆宗大悦，问稹安在。对曰：“今为南宫散郎。”即日转祠部郎中、知制诰。朝廷以书命不由相府，甚鄙之。然辞诰所出，夐然与古为侔，遂盛传于代，由是极承恩顾。尝为《长庆宫辞》数十百篇，京师竞相传唱。居无何，召入翰林，为中书舍人、承旨学士。中人以潭峻之故，争与稹交，而知枢密<sup id="fnref:13"><a href="#fn:13" rel="footnote"><span class="hint--top hint--error hint--medium hint--rounded hint--bounce" aria-label="枢密使，古代官名。枢密使一职始置于唐后期，为枢密院主官，以宦官充任，五代时改由士人充任，后又逐渐被武臣所掌握，办事机构也日益完善。为适应连年战争的局面，枢密使把军政大权握于一己之手以便宜从事，枢密使的职掌范围扩大到了极限，枢密使的地位迅速上升，“权侔于宰相”。但到了宋代，枢密使制又发生了变化，其任职者由五代时的武将逐渐转为以文官担任，职权范围逐步缩小。枢密院是管理军国要政的最高国务机构之一，枢密使的权力与宰相相当，清代大臣往往被尊称为“枢密”。
">[13]</span></a></sup>魏弘简尤与稹相善，穆宗愈深知重。河东节度使裴度三上疏，言稹与弘简为刎颈之交，谋乱朝政，言甚激讦。穆宗顾中外人情，乃罢稹内职，授工部侍郎。上恩顾未衰。长庆二年，拜平章事<sup id="fnref:14"><a href="#fn:14" rel="footnote"><span class="hint--top hint--error hint--medium hint--rounded hint--bounce" aria-label="唐初，以中书省、门下省、尚书省综理政务。中书、门下二省地处宫内，尤为机要，故常联称。三省长官(中书令、侍中、尚书左右仆射)并为宰相。宰相议事的政事堂初设于门下省，后移至中书省。唐初，除三省长官为天然宰相外，皇帝又指令其他官员参与朝政机密。其本官阶品较低者，则用“同中书门下三品”或“同中书门下平章事”(武周时改称为“同凤阁鸾台三品”或“同凤阁鸾台平章事”)的头衔，亦为宰相。“同三品”是因为中书令、侍中是中书、门下正三品官，加此衔以示其与中书令、侍中享有同等权力及待遇。贞观十七年(643年)，李勣为太子詹事同中书门下三品，是此号第一次出现。其后，以此衔为参政标志，虽本官品级高于三品者也要加此衔才得为宰相。“平章”意为评议辨别，引申为断决处理。受此衔者，是唐代非中书令，门下侍中而又实际担任宰相者。史载贞观四年(630年)，戴胄以民部尚书同平章国计；八年，左仆射李靖以疾辞位，诏令其病稍痊愈，三两日一至中书门下平章政事。这都是此衔出现的早期记录。至高宗永淳元年(682年)，同中书门下平章事始成为四品以下知政事者的头衔，其位在“同三品”之下。  ">[14]</span></a></sup>。诏下之日，朝野无不轻笑之。  </p>
<p>时王廷凑、朱克融连兵围牛元翼于深州，朝廷俱赦其罪，赐节钺，令罢兵，俱不奉诏。稹以天子非次拔擢，欲有所立以报上。有和王傅于方者，故司空𬱖之子，干进于稹。言有奇士王昭、王友明二人，尝客于燕、赵间，颇与贼党通熟，可以反间而出元翼。仍自以家财资其行，仍赂兵吏部令史为出告身二十通，以便宜给赐，稹皆然之。有李赏者，知于方之谋，以稹与裴度有隙，乃告度云：“于方为稹所使，欲结客王昭等刺度。”度隐而不发。及神策军中尉奏于方之事，乃诏三司使韩皋等讯鞫，而害裴事无验，而前事尽露。遂俱罢稹、度平章事，乃出稹为同州刺史，度守仆射。谏官上疏，言责度太重，稹太轻。上心怜稹，止削长春宫使。  </p>
<p>稹初罢相，三司狱未奏，京兆尹刘遵古遣坊所由潜逻稹居第，稹奏诉之。上怒，罚遵古，遣中人抚谕稹。稹至同州，因表谢上，自叙曰：<br>臣稹辜负圣明，辱累恩奖，便合自求死所，岂谓尚忝官荣？臣稹死罪。</p>
<p>臣八岁丧父，家贫无业。母兄乞丐以供资养。衣不布体，食不充肠。幼学之年，不蒙师训。因感邻里儿稚有父兄为开学校，涕咽发愤，愿知《诗》、《书》。慈母哀臣，亲为教授。年十有五，得明经出身，由是苦心为文，夙夜强学。年二十四，登吏部乙科，授校书郎。年二十八，蒙制举首选，授左拾遗。始自为学，至于升朝，无朋友为臣吹嘘，无亲戚为臣援庇。莫非苦己，实不因人，独立性成，遂无交结。任拾遗日，屡陈时政，蒙先皇帝召问于延英。旋为宰相所憎，出臣河南县尉。及为监察御史，又不规避，专心纠绳，复为宰相怒臣下庇亲党，因以他事贬臣江陵判司。废弃十年，分死沟渎。</p>
<p>元和十四年，宪宗皇帝开释有罪，始授臣膳部员外郎。与臣同省署者，多是臣登朝时举人；任卿相者，半是臣同谏院时拾遗、补阙。愚臣既不料陛下天听过卑，知臣薄艺，朱书授臣制诰，延英召臣赐绯。宰相恶臣不出其门，由是百万侵毁。陛下察臣无罪，宠奖逾深，召臣固授舍人，遣充承旨翰林学士，金章紫服，光饰陋躯，人生之荣，臣亦至矣。然臣益遭诽谤，日夜忧危。唯陛下圣鉴昭临，弥加保任，竟排群议，擢授台司。臣忝有肺肝，岂并寻常宰相？况当行营退散之后，牛元翼未出之间，每闻陛下轸念之言，愚臣恨不身先士卒。所问于方计策，遣王友明等救解深州，盖欲上副圣情，岂是别怀他意？不料奸人疑臣杀害裴度，妄有告论，尘渎圣聪，愧羞天地。臣本待辨明一了，便拟杀身谢责，岂料圣慈尚加，薄贬同州。虽违咫尺之间，不远郊圻之境，伏料必是宸衷独断，乞臣此官。若遣他人商量，乍可与臣远处方镇，岂肯遣臣俯近阙廷？</p>
<p>所恨今月三日，尚蒙召对延英。此时不解泣血，仰辞天颜，乃至今日窜逐。臣自离京国，目断魂销。每至五更朝谒之时，实制泪不已。臣若馀生未死，他时万一归还，不敢更望得见天颜，但得再闻京城钟鼓之音，臣虽黄土覆面，无恨九泉。臣无任自恨自惭，攀恋圣慈之至。  </p>
<p>在郡二年，改授越州刺史、兼御史大夫、渐东观察使。会稽山水奇秀，稹所辟幕职，皆当时文士，而镜湖、秦望之游，月三四焉。而讽咏诗什，动盈卷帙。副使窦巩，海内诗名，与稹酬唱最多，至今称兰亭绝唱。稹既放意娱游，稍不修边幅，以渎货闻于时。凡在越八年。  </p>
<p>太和初，就加检校礼部尚书。三年九月，入为尚书左丞。振举纪纲，出郎官颇乖公议者七人。然以稹素无检操，人情不厌服。会宰相王播仓卒而卒，稹大为路歧，经营相位。四年正月，检校户部尚书，兼鄂州刺史、御史大夫、武昌军节度使。五年七月二十二日暴疾，一日而卒于镇，时年五十三，赠尚书右仆射。有子曰道护，时年三岁。稹仲兄司农少卿积，营护丧事。所著诗赋、诏册、铭诔、论议等杂文一百卷，号曰《元氏长庆集》。又著古今刑政书三百卷，号《类集》，并行于代。  </p>
<p>稹长庆末因编删其文稿，《自叙》曰：  </p>
<p>刘歆云：制不可削。予以为有可得而削之者，贡谋猷，持嗜欲，君有之则誉归于上，臣专之则誉归于下。茍而存之，其攘也，非道也。经制度，明利害，区邪正，辨嫌惑，存之则事分著，去之则是非泯。茍而削之，其过也，非道也。</p>
<p>元和初，章武皇帝新即位，臣下未有以言刮视听者。予时始以对诏在拾遗中供奉，由是献《教本书》、《谏职》、《论事》等表十数通，仍为裴度、李正辞、韦熏讼所言当，而宰相曲道上语。上颇悟，召见问状。宰相大恶之，不一月，出为河南尉。后累岁，补御史，使东川。谨以元和赦书，劾节度使严砺籍涂山甫等八十八家，过赋梓、遂之民数百万。朝廷异之，夺七刺史料，悉以所籍归于人。会潘孟阳代砺为节度使，贪过砺，且有所承迎，虽不敢尽废诏，因命当得所籍者皆入资。资过其称，榷薪盗赋无不为，仍为砺密状不当得丑谥。予自东川还，朋砺者潜切齿矣。</p>
<p>无何，分莅东都台。天子久不在都，都下多不法者。百司皆牢狱，有裁接吏械人逾岁而台府不得而知之者，予因飞奏绝百司专禁锢。河南尉判官，予劾之，忤宰相旨。监徐使死于军，徐帅邮传其柩，柩至洛，其下欧诟主邮吏，予命吏徙柩于外，不得复乘传。浙西观察使封杖决安吉令至死；河南尹诬奏书生尹太阶请死之；飞龙使诱赵寔家逃奴为养子；田季安盗娶洛阳衣冠女；汴州没入死商钱且千万；滑州赋于民以千，授于人以八百；朝廷馈东师，主计者误命牛车四千三百乘飞刍越太行。类是数十事，或移或奏，皆主之。贞元已来，不惯用文法，内外宠臣皆喑呜。会河南尹房式诈谖事发，奏摄之。前所喑呜者叫噪。宰相素以劾叛官事相衔，乘是黜予江陵掾。后十年，始为膳部员外郎。</p>
<p>穆宗初，宰相更相用事，丞相段公一日独得对，因请亟用兵部郎中薛存庆、考功员外郎牛僧孺，予亦在请中，上然之。不十数日次用为给、舍，他忿恨者日夜构飞语，予惧罪，比上书自明。上怜之，三召与语。语及兵赋洎西北边事，因命经纪之。是后书奏及进见，皆言天下事，外间不知，多臆度。陛下益怜其不漏禁中语，召入禁林，且欲亟用为宰相。是时裴度在太原，亦有宰相望，巧者谋欲俱废之，乃以予所无构于裴。裴奏至，验之皆失实。上以裴方握兵，不欲校曲直，出予为工部侍郎，而相裴之期亦衰矣。不累月，上尽得所构者，虽不能暴扬之，遂果初意，卒用予与裴俱为宰相。复有购狂民告予借客刺裴者，鞫之复无状，而裴与予以故俱罢免。</p>
<p>始元和十五年八月得见上，至是未二岁，僭忝恩宠，无是之速者；遭罹谤咎，亦无是之甚者。是以心腹肾肠，糜费于扶卫危亡之不暇，又恶暇经纪陛下之所付哉！然而造次颠沛之中，前后列上兵赋边防之状，可得而存者一百一十五。茍而削之，是伤先帝之器使也。至于陈畅辨谤之章，去之则无以自明于朋友矣。其馀郡县之奏请，贺庆之礼，因亦附于件目。始《教本书》，至于为人杂奏，二十有七轴，凡二百二十有七奏。终殁吾世，贻之子孙式，所以明经制之难行，而销毁之易至也。  </p>
<p>其自叙如此，欲知其作者之意，备于此篇。</p>
<p>稹文友与白居易最善。后进之士，最重庞严，言其文体类己，保荐之。</p>
<h2 id="白居易"><a href="#白居易" class="headerlink" title="白居易"></a>白居易</h2><div id="footnotes"><hr><div id="footnotelist"><ol style="list-style: none; padding-left: 0; margin-left: 40px"><li id="fn:1"><span style="display: inline-block; vertical-align: top; padding-right: 10px; margin-left: -40px">1.</span><span style="display: inline-block; vertical-align: top; margin-left: 10px;">拓跋什翼健<a href="#fnref:1" rev="footnote"> ↩</a></span></li><li id="fn:2"><span style="display: inline-block; vertical-align: top; padding-right: 10px; margin-left: -40px">2.</span><span style="display: inline-block; vertical-align: top; margin-left: 10px;">《隋书》列传第二十七<a href="#fnref:2" rev="footnote"> ↩</a></span></li><li id="fn:3"><span style="display: inline-block; vertical-align: top; padding-right: 10px; margin-left: -40px">3.</span><span style="display: inline-block; vertical-align: top; margin-left: 10px;">元和（806年正月—820年十二月）是唐宪宗的年号，共计15年。<a href="#fnref:3" rev="footnote"> ↩</a></span></li><li id="fn:4"><span style="display: inline-block; vertical-align: top; padding-right: 10px; margin-left: -40px">4.</span><span style="display: inline-block; vertical-align: top; margin-left: 10px;">谓遇事雷厉风行。<a href="#fnref:4" rev="footnote"> ↩</a></span></li><li id="fn:5"><span style="display: inline-block; vertical-align: top; padding-right: 10px; margin-left: -40px">5.</span><span style="display: inline-block; vertical-align: top; margin-left: 10px;">1.古代称帝王或贵族的长子。 2.国子学生员。<a href="#fnref:5" rev="footnote"> ↩</a></span></li><li id="fn:6"><span style="display: inline-block; vertical-align: top; padding-right: 10px; margin-left: -40px">6.</span><span style="display: inline-block; vertical-align: top; margin-left: 10px;">职官名。掌理教育的事，有大司成及少司成。唐时改祭酒为大司成，司业为少司成，后复旧。<a href="#fnref:6" rev="footnote"> ↩</a></span></li><li id="fn:7"><span style="display: inline-block; vertical-align: top; padding-right: 10px; margin-left: -40px">7.</span><span style="display: inline-block; vertical-align: top; margin-left: 10px;">相传为尧、舜时乐官。如:夔挚(夔:舜时乐官名。挚:太史挚，周官)<a href="#fnref:7" rev="footnote"> ↩</a></span></li><li id="fn:8"><span style="display: inline-block; vertical-align: top; padding-right: 10px; margin-left: -40px">8.</span><span style="display: inline-block; vertical-align: top; margin-left: 10px;">官名。唐太宗贞观十八年 (644) 于太子门下坊置，员二人，正六品上，掌东宫侍从规谏，驳正启奏，并记注皇太子出入动静及宫内祥瑞、宫长除拜、死丧等事，岁终送史馆。高宗龙朔二年 (662)改门下坊为左春坊，遂隶之，并分置左、右，咸亨元年(670)复旧，不分左右; 睿宗景云二年(711)又改隶左春坊，职比给事中。辽朝南面官东宫左春坊亦置。<a href="#fnref:8" rev="footnote"> ↩</a></span></li><li id="fn:9"><span style="display: inline-block; vertical-align: top; padding-right: 10px; margin-left: -40px">9.</span><span style="display: inline-block; vertical-align: top; margin-left: 10px;">安金藏，唐代官吏，长安（今陕西省西安）人，原为太常寺乐工。时太子李旦被诬谋反，武后下令查处此事，金藏为洗脱太子罪名，当众引佩刀自剖其胸，肠出，并言“愿剖心以明皇嗣不反”。武后感动，不疑李旦。睿宗景云中，金藏累迁至右武卫中郎将。玄宗立，擢右骁卫将军，爵代国公，卒谥忠。<a href="#fnref:9" rev="footnote"> ↩</a></span></li><li id="fn:10"><span style="display: inline-block; vertical-align: top; padding-right: 10px; margin-left: -40px">10.</span><span style="display: inline-block; vertical-align: top; margin-left: 10px;">指太子入學與公卿之子依年齡為序。<a href="#fnref:10" rev="footnote"> ↩</a></span></li><li id="fn:11"><span style="display: inline-block; vertical-align: top; padding-right: 10px; margin-left: -40px">11.</span><span style="display: inline-block; vertical-align: top; margin-left: 10px;">中书省（西台）和门下省（东台）<a href="#fnref:11" rev="footnote"> ↩</a></span></li><li id="fn:12"><span style="display: inline-block; vertical-align: top; padding-right: 10px; margin-left: -40px">12.</span><span style="display: inline-block; vertical-align: top; margin-left: 10px;">长庆（821年正月～824年十二月）是唐穆宗李恒的年号，共计4年<a href="#fnref:12" rev="footnote"> ↩</a></span></li><li id="fn:13"><span style="display: inline-block; vertical-align: top; padding-right: 10px; margin-left: -40px">13.</span><span style="display: inline-block; vertical-align: top; margin-left: 10px;">枢密使，古代官名。枢密使一职始置于唐后期，为枢密院主官，以宦官充任，五代时改由士人充任，后又逐渐被武臣所掌握，办事机构也日益完善。为适应连年战争的局面，枢密使把军政大权握于一己之手以便宜从事，枢密使的职掌范围扩大到了极限，枢密使的地位迅速上升，“权侔于宰相”。但到了宋代，枢密使制又发生了变化，其任职者由五代时的武将逐渐转为以文官担任，职权范围逐步缩小。枢密院是管理军国要政的最高国务机构之一，枢密使的权力与宰相相当，清代大臣往往被尊称为“枢密”。<a href="#fnref:13" rev="footnote"> ↩</a></span></li><li id="fn:14"><span style="display: inline-block; vertical-align: top; padding-right: 10px; margin-left: -40px">14.</span><span style="display: inline-block; vertical-align: top; margin-left: 10px;">唐初，以中书省、门下省、尚书省综理政务。中书、门下二省地处宫内，尤为机要，故常联称。三省长官(中书令、侍中、尚书左右仆射)并为宰相。宰相议事的政事堂初设于门下省，后移至中书省。唐初，除三省长官为天然宰相外，皇帝又指令其他官员参与朝政机密。其本官阶品较低者，则用“同中书门下三品”或“同中书门下平章事”(武周时改称为“同凤阁鸾台三品”或“同凤阁鸾台平章事”)的头衔，亦为宰相。“同三品”是因为中书令、侍中是中书、门下正三品官，加此衔以示其与中书令、侍中享有同等权力及待遇。贞观十七年(643年)，李勣为太子詹事同中书门下三品，是此号第一次出现。其后，以此衔为参政标志，虽本官品级高于三品者也要加此衔才得为宰相。“平章”意为评议辨别，引申为断决处理。受此衔者，是唐代非中书令，门下侍中而又实际担任宰相者。史载贞观四年(630年)，戴胄以民部尚书同平章国计；八年，左仆射李靖以疾辞位，诏令其病稍痊愈，三两日一至中书门下平章政事。这都是此衔出现的早期记录。至高宗永淳元年(682年)，同中书门下平章事始成为四品以下知政事者的头衔，其位在“同三品”之下。<a href="#fnref:14" rev="footnote"> ↩</a></span></li></ol></div></div>
      
    </div>
    <footer>
      
        
        
      
      <div class="clearfix"></div>
    </footer>
  </div>
</article>




  <article class="post">
  
  <div class="post-content">
    <header>
      
        <div class="icon"></div>
        <time datetime="2019-12-03T03:13:25.000Z"><a href="/2019/12/03/三垂冈/">2019-12-03</a></time>
      
      
  
    <h1 class="title"><a href="/2019/12/03/三垂冈/">三垂冈</a></h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>英雄立马起沙陀<sup id="fnref:1"><a href="#fn:1" rel="footnote"><span class="hint--top hint--error hint--medium hint--rounded hint--bounce" aria-label="少数民族。">[1]</span></a></sup>，奈此朱梁跋扈何。<br>只手难扶唐社稷，连城且拥晋山河。<br>风云帐下奇儿在，鼓角灯前老泪多。<br>萧瑟三垂冈畔路，至今人唱《百年歌》。  </p>
<div id="footnotes"><hr><div id="footnotelist"><ol style="list-style: none; padding-left: 0; margin-left: 40px"><li id="fn:1"><span style="display: inline-block; vertical-align: top; padding-right: 10px; margin-left: -40px">1.</span><span style="display: inline-block; vertical-align: top; margin-left: 10px;">少数民族。<a href="#fnref:1" rev="footnote"> ↩</a></span></li></ol></div></div>
      
    </div>
    <footer>
      
        
        
      
      <div class="clearfix"></div>
    </footer>
  </div>
</article>




  <article class="post">
  
  <div class="post-content">
    <header>
      
        <div class="icon"></div>
        <time datetime="2019-12-03T03:08:10.000Z"><a href="/2019/12/03/李克用置酒三垂冈赋/">2019-12-03</a></time>
      
      
  
    <h1 class="title"><a href="/2019/12/03/李克用置酒三垂冈赋/">李克用置酒三垂冈赋</a></h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>作者刘翰<br>以“此先王置酒处也”为韵<br>甄别南菁书院古学超等  </p>
<p>漳水风寒，潞城云紫；浩气横飞，雄狮直指。<br>与诸君痛饮，血战余生；命乐部长歌，心惊不已。<br>洒神京之清泪，藩镇无君；席部落之余威，沙陀有子。<br>俯视六州三部，须眉更属何人；悬知万岁千秋，魂魄犹应恋此。<br>方李克用之克邢州也，大敌既破，我军言旋；霓旌渐远，露布纷传。<br>虽贼满中原，饮至之仪已废；而师归故里，凯歌之乐方宣。<br>更无围驿连车，醉教水沃；除是临江横槊，著我鞭先。<br>有三垂岗者，一城孤倚，四战无常；远连夹寨，近接渠乡。<br>於是敞琼席，启瑶觞。举烽命釂，振衣远望。<br>快马健儿，是何意态！平沙落日，无限悲凉。<br>听百年之歌曲，玩五岁之雏郎。<br>空怜报国无期，慕麒麟於汉代；未免誉儿有癖，傲豚犬於梁王。<br>座上酒龙，膝前人骥；磊块勘浇，箕裘可寄。<br>目空十国群雄，心念廿年后事。<br>玉如意，指挥倜傥，一坐皆惊；金叵罗，倾倒淋漓，千杯未醉。<br>无端长啸，刘元海同此丰神；未敢明言，周文王已先位置。<br>胜地长留，厥言非偶。<br>问后日之墨縗，果当年之黄口。<br>壮猷乍展，誓扫欃枪；陈迹重寻，依然陵阜。<br>怅麻衣之如雪，木主来无；皎玉树以临风，山灵识否？<br>峰峦无恙，还当陟彼高冈；杯棬空存，岂忍宜言饮酒。<br>雏凤音清，鼎龙髯去。<br>先君之愿克偿，佳儿之功益著。<br>临风惆怅，何处魂招；大雾迷漫，定知神助。<br>生子当如是，孙仲谋尚有降书；杀人莫敢前，朱全忠闻而失箸。<br>三百年残山賸水，留作少年角逐之场；五千人卷甲偃旗，重经老子婆娑之处。<br>世有好古幽人，耽吟健者；时载酒而题诗，试登高而望野。　<br>云霾沛郡，莫寻汉祖高台；日照许都，空拾魏王片瓦。<br>回忆一门豪杰，韵事如新；剧怜五季干戈，忧怀欲写。<br>茫茫百感，问英雄今安在哉！了了小时，岂帝王自有真也。</p>

      
    </div>
    <footer>
      
        
        
      
      <div class="clearfix"></div>
    </footer>
  </div>
</article>




  <article class="post">
  
  <div class="post-content">
    <header>
      
        <div class="icon"></div>
        <time datetime="2019-11-15T04:57:05.000Z"><a href="/2019/11/15/鬼谷子-捭阖第一/">2019-11-15</a></time>
      
      
  
    <h1 class="title"><a href="/2019/11/15/鬼谷子-捭阖第一/">鬼谷子-捭阖第一</a></h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>粤若稽古，圣人之在天地间也，为众生之先。观阴阳之开阖以命物，知存亡之门户，筹策万类之终始，达人心之理，见变化之朕焉，而守司其门户。故圣人之在天下也，自古至今，其道一也。变化无穷，各有所归。或阴或阳，或柔或刚，或开或闭，或弛或张。  </p>
<p>是故圣人一守司其门户，审察其所先后，度权量能，校其伎巧短长。夫贤、不肖、智、愚、勇、怯、仁义，有差。乃可捭，乃可阖；乃可进，乃可退；乃可贱，乃可贵，无为以牧之。审定有无与其实虚，随其嗜欲以见其志意，微排其所言，而捭反之，以求其实，贵得其指，阖而捭之，以求其利。或开而示之，或阖而闭之。开而示之者，同其情也；阖而闭之者，异其诚也。可与不可，审明其计谋，以原其同异。离合有守，先从其志。  </p>
<p>即欲捭之贵周，即欲阖之贵密。周密之贵，微而与道相追。捭之者，料其情也；阖之者，结其诚也。皆见其权衡轻重，乃为之度数，圣人因而为之虑。其不中权衡度数，圣人因而自为之虑。故捭者，或捭而出之，或捭而纳之；阖者，或阖而取之，或阖而去之。捭阖者，天地之道。捭阖者，以变动阴阳，四时开闭以化万物纵横。反出、反复、反忤必由此矣。  </p>
<p>捭阖者，道之大化、说之变也，必豫审其变化。口者，心之门户也，心者，神之主也。志意、喜欲、思虑、智谋，此皆由门户出入，故关之以捭阖，制之以出入。  </p>
<p>捭之者，开也、言也、阳也；阖之者，闭也、默也、阴也。阴阳其和，终始其义。故言长生、安乐、富贵、尊荣、显名、爱好、财利、得意、喜欲为阳，曰“始”。故言死亡、忧患、贫贱、苦辱、弃损、亡利、失意、有害、刑戮、诛罚为阴，曰“终”。诸言法阳之类者，皆曰“始”，言善以始其事；诸言法阴之类者，皆曰“终”，言恶以终其谋。  </p>
<p>捭阖之道，以阴阳试之，故与阳言者依崇高，与阴言者依卑小。以下求小，以高求大。由此言之，无所不出，无所不入，无所不言可。可以说人，可以说家，可以说国，可以说天下。为小无内，为大无外。益损、去就、倍反，皆以阴阳御其事。阳动而行，阴止而藏；阳动而出，阴隐而入。阳还终阴，阴极反阳。以阳动者，德相生也；以阴静者，形相成也。以阳求阴，苞以德也；以阴结阳，施以力也。阴阳相求，由捭阖也。此天地阴阳之道，而说人之法也，为万事之先，是谓“圆方之门户”。  </p>

      
    </div>
    <footer>
      
        
        
      
      <div class="clearfix"></div>
    </footer>
  </div>
</article>




  <article class="post">
  
  <div class="post-content">
    <header>
      
        <div class="icon"></div>
        <time datetime="2019-05-24T02:20:31.000Z"><a href="/2019/05/24/與敬元書-劉善明/">2019-05-24</a></time>
      
      
  
    <h1 class="title"><a href="/2019/05/24/與敬元書-劉善明/">與敬元書-劉善明</a></h1>
  

    </header>
    <div class="entry">
      
        <p>&emsp;&emsp;「雖然人類生活表面上發生很大的變化，人類內心世界的變化却很有限。」—伊迪絲．漢米爾頓《希臘精神》。<br>&emsp;&emsp;「君子多識前言往行，以畜其德。」—《易經》</p>
      
    </div>
    <footer>
      
        
          <div class="alignleft">
            <a href="/2019/05/24/與敬元書-劉善明/#more" class="more-link">Read More</a>
          </div>
        
        
      
      <div class="clearfix"></div>
    </footer>
  </div>
</article>




  <article class="post">
  
  <div class="post-content">
    <header>
      
        <div class="icon"></div>
        <time datetime="2019-04-26T14:19:03.000Z"><a href="/2019/04/26/诫子书-王僧虔/">2019-04-26</a></time>
      
      
  
    <h1 class="title"><a href="/2019/04/26/诫子书-王僧虔/">诫子书---王僧虔</a></h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>&emsp;&emsp;舍中亦有少负令誉、弱冠越超清级者。于时王家门中，优者则龙凤，劣者犹虎豹，失荫之后，岂龙虎之议？况吾不能为汝荫，政应各自努力耳。或有身经三公，蔑尔无闻；布衣寒素，卿相屈体。或父子贵贱殊，兄弟声名异。何也？体尽读数百卷书耳。吾今悔无所及，欲以前车诫尔后乘也。汝年入立境，方应从官，兼有室累，牵役情性，何处复得下帷如王郎时邪？为可作世中学，取过一生耳。<br>&emsp;&emsp;试复三思，勿讳吾言。犹捶挞志辈，冀脱万一，未死之间，望有成就者，不知当有益否？各在尔身己切，岂复关吾邪？鬼唯知爱深松茂柏，宁知子弟毁誉事！因汝有感，故略叙胸怀。</p>

      
    </div>
    <footer>
      
        
        
      
      <div class="clearfix"></div>
    </footer>
  </div>
</article>




  <article class="post">
  
  <div class="post-content">
    <header>
      
        <div class="icon"></div>
        <time datetime="2019-01-12T03:12:54.000Z"><a href="/2019/01/12/何曾/">2019-01-12</a></time>
      
      
  
    <h1 class="title"><a href="/2019/01/12/何曾/">何曾</a></h1>
  

    </header>
    <div class="entry">
      
        <p>&emsp;&emsp;危急情勢下，洞若觀火者王敦、王尼是也； 目不見睫者何曾是也，汰侈不改，子孫承流，終使何氏無遺種。一日之過不改，百日蹈之，一世一過不改，子孫蹈之，終有荼毒迸發之日也。<br><br></p>
      
    </div>
    <footer>
      
        
          <div class="alignleft">
            <a href="/2019/01/12/何曾/#more" class="more-link">Read More</a>
          </div>
        
        
      
      <div class="clearfix"></div>
    </footer>
  </div>
</article>




  <article class="post">
  
  <div class="post-content">
    <header>
      
        <div class="icon"></div>
        <time datetime="2019-01-04T14:20:03.000Z"><a href="/2019/01/04/周處/">2019-01-04</a></time>
      
      
  
    <h1 class="title"><a href="/2019/01/04/周處/">周處</a></h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>&emsp;&emsp;人事之惨烈！<br><br></p>
<p>&emsp;&emsp;征西大將軍趙王倫信用嬖人琅邪孫秀，與雍州刺濟南解系爭軍事，更相表奏，歐陽建亦表倫罪惡。朝廷以倫撓亂關右，徵倫為車騎將軍，以梁王肜為征西大將軍、都督雍、涼二州諸軍事。系與其弟御史中丞結，皆表請誅秀以謝氐、羌；張華以告梁王肜，使誅之，肜許諾。秀友人辛冉為之說肜曰：「氐、羌自反，非秀之罪。」秀由是得免。倫至洛陽，用秀計，深交賈、郭，賈后大愛信之，倫因求錄尚書事，又求尚書令；張華、裴頠固執以為不可，倫、秀由是怨之。<br>&emsp;&emsp;秋，八月，解系為郝度元所敗，秦、雍氐、羌悉反，立氐帥齊萬年為帝，圍涇陽。御史中丞周處；彈劾不避權戚，梁王肜嘗違法，處按劾之。冬，十月，詔以處為建威將軍，與振威將軍盧播〔沈約志：振威將軍，始於東漢之時，宋登為之。〕倛隸安西將軍夏侯駿，以討齊萬年。中書令陳準言於朝曰：「駿及梁王皆貴戚，非將帥之才，進不求名，退不畏罪。周處吳人，忠直勇果，有仇無援。宜詔積弩將軍孟觀，以精兵萬人為處前鋒，必能殄寇；不然，梁王當使處先驅，以不救而陷之，其敗必也。」朝廷不從。齊萬年聞處來，曰：「周府君嘗為新平太守，有文武才，若專斷而來，不可當也；或受制於人，此成禽耳！」<br>&emsp;&emsp;春，正月，齊萬年屯梁山，有眾七萬：梁王肜、夏侯駿使周處以五千兵擊之。處曰：「軍無後繼，必敗，不徒亡身，為國取恥。」肜、駿不聽，逼遣之。癸丑，處與盧播、解系攻萬年於六陌。處軍士未食，肜促令速進，自旦戰至暮，斬獲甚眾，弦絕矢盡，救兵不至。左右勸處退，處按劍曰：「是吾敘節致命之日也！」遂力戰而死。朝廷雖以尤肜，而亦不能罪也。</p>

      
    </div>
    <footer>
      
        
        
      
      <div class="clearfix"></div>
    </footer>
  </div>
</article>




  <article class="post">
  
  <div class="post-content">
    <header>
      
        <div class="icon"></div>
        <time datetime="2018-12-22T04:26:03.000Z"><a href="/2018/12/22/慕容廆/">2018-12-22</a></time>
      
      
  
    <h1 class="title"><a href="/2018/12/22/慕容廆/">慕容廆</a></h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>&emsp;&emsp;慕容廆遣使請降；五月，詔拜廆鮮卑都督。廆謁見何龕，以士大夫禮，巾衣到門；龕嚴兵以見之，廆乃改服戎衣而入。人問其故，廆曰：「主人不以禮待客，客何為哉！」龕聞之，甚凓，深敬異之。時鮮卑宇文氏、段氏方強，數侵掠廆，廆卑辭厚幣以事之。段國于階以女妻廆，生皝、仁、昭。廆以遼東僻遠，徙居徒河之青山。</p>

      
    </div>
    <footer>
      
        
        
      
      <div class="clearfix"></div>
    </footer>
  </div>
</article>





<nav id="pagination">
  
  
    <a href="/page/2/" class="alignright next">下一页</a>
  
  <div class="clearfix"></div>
</nav></div></div>
    <aside id="sidebar" class="alignright">
  <div class="search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="搜索">
    <input type="hidden" name="q" value="site:blog.yaoshuihe.com">
  </form>
</div>

  
<div class="widget tag">
  <h3 class="title">分类</h3>
  <ul class="entry">
  
    <li><a href="/categories/人物/">人物</a><small>36</small></li>
  
    <li><a href="/categories/文章/">文章</a><small>19</small></li>
  
    <li><a href="/categories/旧唐书/">旧唐书</a><small>2</small></li>
  
  </ul>
</div>


  
<div class="widget tag">
  <h3 class="title">标签</h3>
  <ul class="entry">
  
    <li><a href="/tags/人物/">人物</a><small>36</small></li>
  
    <li><a href="/tags/传记/">传记</a><small>2</small></li>
  
    <li><a href="/tags/文章/">文章</a><small>9</small></li>
  
    <li><a href="/tags/诗词/">诗词</a><small>6</small></li>
  
    <li><a href="/tags/赋/">赋</a><small>4</small></li>
  
  </ul>
</div>

</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2019 藥水河
  
</div>
<div class="clearfix"></div></footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>
