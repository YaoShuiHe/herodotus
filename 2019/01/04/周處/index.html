<!DOCTYPE HTML>
<html>
<head>
  <meta charset="utf-8">
  
  <title>周處 | 藥水河</title>
  
  
  <meta name="description" content="&amp;emsp;&amp;emsp;人事之惨烈！
&amp;emsp;&amp;emsp;征西大將軍趙王倫信用嬖人琅邪孫秀，與雍州刺濟南解系爭軍事，更相表奏，歐陽建亦表倫罪惡。朝廷以倫撓亂關右，徵倫為車騎將軍，以梁王肜為征西大將軍、都督雍、涼二州諸軍事。系與其弟御史中丞結，皆表請誅秀以謝氐、羌；張華以告梁王肜，使誅之，肜許諾。">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="周處"/>
  <meta property="og:site_name" content="藥水河"/>

  
    <meta property="og:image" content=""/>
  

  <link href="/favicon.png" rel="icon">
  <link rel="alternate" href="/atom.xml" title="藥水河" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  

</head>


<body>
  <header id="header" class="inner"><div class="alignleft">
  <h1><a href="/">藥水河</a></h1>
  <h2><a href="/">帶着希羅多德去旅行</a></h2>
</div>
<nav id="main-nav" class="alignright">
  <ul>
    
      <li><a href="/">Home</a></li>
    
      <li><a href="/archives">Archives</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
  <div class="post-content">
    <header>
      
        <div class="icon"></div>
        <time datetime="2019-01-04T14:20:03.000Z"><a href="/2019/01/04/周處/">2019-01-04</a></time>
      
      
  
    <h1 class="title">周處</h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>&emsp;&emsp;人事之惨烈！<br><br></p>
<p>&emsp;&emsp;征西大將軍趙王倫信用嬖人琅邪孫秀，與雍州刺濟南解系爭軍事，更相表奏，歐陽建亦表倫罪惡。朝廷以倫撓亂關右，徵倫為車騎將軍，以梁王肜為征西大將軍、都督雍、涼二州諸軍事。系與其弟御史中丞結，皆表請誅秀以謝氐、羌；張華以告梁王肜，使誅之，肜許諾。秀友人辛冉為之說肜曰：「氐、羌自反，非秀之罪。」秀由是得免。倫至洛陽，用秀計，深交賈、郭，賈后大愛信之，倫因求錄尚書事，又求尚書令；張華、裴頠固執以為不可，倫、秀由是怨之。<br>&emsp;&emsp;秋，八月，解系為郝度元所敗，秦、雍氐、羌悉反，立氐帥齊萬年為帝，圍涇陽。御史中丞周處；彈劾不避權戚，梁王肜嘗違法，處按劾之。冬，十月，詔以處為建威將軍，與振威將軍盧播〔沈約志：振威將軍，始於東漢之時，宋登為之。〕倛隸安西將軍夏侯駿，以討齊萬年。中書令陳準言於朝曰：「駿及梁王皆貴戚，非將帥之才，進不求名，退不畏罪。周處吳人，忠直勇果，有仇無援。宜詔積弩將軍孟觀，以精兵萬人為處前鋒，必能殄寇；不然，梁王當使處先驅，以不救而陷之，其敗必也。」朝廷不從。齊萬年聞處來，曰：「周府君嘗為新平太守，有文武才，若專斷而來，不可當也；或受制於人，此成禽耳！」<br>&emsp;&emsp;春，正月，齊萬年屯梁山，有眾七萬：梁王肜、夏侯駿使周處以五千兵擊之。處曰：「軍無後繼，必敗，不徒亡身，為國取恥。」肜、駿不聽，逼遣之。癸丑，處與盧播、解系攻萬年於六陌。處軍士未食，肜促令速進，自旦戰至暮，斬獲甚眾，弦絕矢盡，救兵不至。左右勸處退，處按劍曰：「是吾敘節致命之日也！」遂力戰而死。朝廷雖以尤肜，而亦不能罪也。</p>

      
    </div>
    <footer>
      
        
  
  <div class="categories">
    <a href="/categories/人物/">人物</a>
  </div>

        
  
  <div class="tags">
    <a href="/tags/人物/">人物</a>
  </div>

        
  <div class="addthis addthis_toolbox addthis_default_style">
    
      <a class="addthis_button_facebook_like" fb:like:layout="button_count"></a>
    
    
      <a class="addthis_button_tweet"></a>
    
    
      <a class="addthis_button_google_plusone" g:plusone:size="medium"></a>
    
    
      <a class="addthis_button_pinterest_pinit" pi:pinit:layout="horizontal"></a>
    
    <a class="addthis_counter addthis_pill_style"></a>
  </div>
  <script type="text/javascript" src="//s7.addthis.com/js/300/addthis_widget.js"></script>

      
      <div class="clearfix"></div>
    </footer>
  </div>
</article>


<section id="comment">
  <h1 class="title">留言</h1>

  
      <div id="fb-root"></div>
<script>
  (function(d, s, id) {
    var js, fjs = d.getElementsByTagName(s)[0];
    if (d.getElementById(id)) return;
    js = d.createElement(s); js.id = id;
    js.src = "//connect.facebook.net/en_US/all.js#xfbml=1&appId=123456789012345";
    fjs.parentNode.insertBefore(js, fjs);
  }(document, 'script', 'facebook-jssdk'));
</script>

<div class="fb-comments" data-href="blog.yaoshuihe.com/2019/01/04/%E5%91%A8%E8%99%95/index.html" data-num-posts="5" data-width="840" data-colorscheme="light"></div>
      
  
</section>

</div></div>
    <aside id="sidebar" class="alignright">
  <div class="search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="搜索">
    <input type="hidden" name="q" value="site:blog.yaoshuihe.com">
  </form>
</div>

  
<div class="widget tag">
  <h3 class="title">分类</h3>
  <ul class="entry">
  
    <li><a href="/categories/人物/">人物</a><small>36</small></li>
  
    <li><a href="/categories/文章/">文章</a><small>19</small></li>
  
    <li><a href="/categories/旧唐书/">旧唐书</a><small>2</small></li>
  
  </ul>
</div>


  
<div class="widget tag">
  <h3 class="title">标签</h3>
  <ul class="entry">
  
    <li><a href="/tags/人物/">人物</a><small>36</small></li>
  
    <li><a href="/tags/传记/">传记</a><small>2</small></li>
  
    <li><a href="/tags/文章/">文章</a><small>9</small></li>
  
    <li><a href="/tags/诗词/">诗词</a><small>6</small></li>
  
    <li><a href="/tags/赋/">赋</a><small>4</small></li>
  
  </ul>
</div>

</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2019 藥水河
  
</div>
<div class="clearfix"></div></footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>
