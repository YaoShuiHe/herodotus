<!DOCTYPE HTML>
<html>
<head>
  <meta charset="utf-8">
  
  <title>李克用置酒三垂冈赋 | 藥水河</title>
  
  
  <meta name="description" content="作者刘翰以“此先王置酒处也”为韵甄别南菁书院古学超等  
漳水风寒，潞城云紫；浩气横飞，雄狮直指。与诸君痛饮，血战余生；命乐部长歌，心惊不已。洒神京之清泪，藩镇无君；席部落之余威，沙陀有子。俯视六州三部，须眉更属何人；悬知万岁千秋，魂魄犹应恋此。方李克用之克邢州也，大敌既破，我军言旋；霓旌渐远，露布">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="李克用置酒三垂冈赋"/>
  <meta property="og:site_name" content="藥水河"/>

  
    <meta property="og:image" content=""/>
  

  <link href="/favicon.png" rel="icon">
  <link rel="alternate" href="/atom.xml" title="藥水河" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  

</head>


<body>
  <header id="header" class="inner"><div class="alignleft">
  <h1><a href="/">藥水河</a></h1>
  <h2><a href="/">帶着希羅多德去旅行</a></h2>
</div>
<nav id="main-nav" class="alignright">
  <ul>
    
      <li><a href="/">Home</a></li>
    
      <li><a href="/archives">Archives</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
  <div class="post-content">
    <header>
      
        <div class="icon"></div>
        <time datetime="2019-12-03T03:08:10.000Z"><a href="/2019/12/03/李克用置酒三垂冈赋/">2019-12-03</a></time>
      
      
  
    <h1 class="title">李克用置酒三垂冈赋</h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>作者刘翰<br>以“此先王置酒处也”为韵<br>甄别南菁书院古学超等  </p>
<p>漳水风寒，潞城云紫；浩气横飞，雄狮直指。<br>与诸君痛饮，血战余生；命乐部长歌，心惊不已。<br>洒神京之清泪，藩镇无君；席部落之余威，沙陀有子。<br>俯视六州三部，须眉更属何人；悬知万岁千秋，魂魄犹应恋此。<br>方李克用之克邢州也，大敌既破，我军言旋；霓旌渐远，露布纷传。<br>虽贼满中原，饮至之仪已废；而师归故里，凯歌之乐方宣。<br>更无围驿连车，醉教水沃；除是临江横槊，著我鞭先。<br>有三垂岗者，一城孤倚，四战无常；远连夹寨，近接渠乡。<br>於是敞琼席，启瑶觞。举烽命釂，振衣远望。<br>快马健儿，是何意态！平沙落日，无限悲凉。<br>听百年之歌曲，玩五岁之雏郎。<br>空怜报国无期，慕麒麟於汉代；未免誉儿有癖，傲豚犬於梁王。<br>座上酒龙，膝前人骥；磊块勘浇，箕裘可寄。<br>目空十国群雄，心念廿年后事。<br>玉如意，指挥倜傥，一坐皆惊；金叵罗，倾倒淋漓，千杯未醉。<br>无端长啸，刘元海同此丰神；未敢明言，周文王已先位置。<br>胜地长留，厥言非偶。<br>问后日之墨縗，果当年之黄口。<br>壮猷乍展，誓扫欃枪；陈迹重寻，依然陵阜。<br>怅麻衣之如雪，木主来无；皎玉树以临风，山灵识否？<br>峰峦无恙，还当陟彼高冈；杯棬空存，岂忍宜言饮酒。<br>雏凤音清，鼎龙髯去。<br>先君之愿克偿，佳儿之功益著。<br>临风惆怅，何处魂招；大雾迷漫，定知神助。<br>生子当如是，孙仲谋尚有降书；杀人莫敢前，朱全忠闻而失箸。<br>三百年残山賸水，留作少年角逐之场；五千人卷甲偃旗，重经老子婆娑之处。<br>世有好古幽人，耽吟健者；时载酒而题诗，试登高而望野。　<br>云霾沛郡，莫寻汉祖高台；日照许都，空拾魏王片瓦。<br>回忆一门豪杰，韵事如新；剧怜五季干戈，忧怀欲写。<br>茫茫百感，问英雄今安在哉！了了小时，岂帝王自有真也。</p>

      
    </div>
    <footer>
      
        
        
        
  <div class="addthis addthis_toolbox addthis_default_style">
    
      <a class="addthis_button_facebook_like" fb:like:layout="button_count"></a>
    
    
      <a class="addthis_button_tweet"></a>
    
    
      <a class="addthis_button_google_plusone" g:plusone:size="medium"></a>
    
    
      <a class="addthis_button_pinterest_pinit" pi:pinit:layout="horizontal"></a>
    
    <a class="addthis_counter addthis_pill_style"></a>
  </div>
  <script type="text/javascript" src="//s7.addthis.com/js/300/addthis_widget.js"></script>

      
      <div class="clearfix"></div>
    </footer>
  </div>
</article>


<section id="comment">
  <h1 class="title">留言</h1>

  
      <div id="fb-root"></div>
<script>
  (function(d, s, id) {
    var js, fjs = d.getElementsByTagName(s)[0];
    if (d.getElementById(id)) return;
    js = d.createElement(s); js.id = id;
    js.src = "//connect.facebook.net/en_US/all.js#xfbml=1&appId=123456789012345";
    fjs.parentNode.insertBefore(js, fjs);
  }(document, 'script', 'facebook-jssdk'));
</script>

<div class="fb-comments" data-href="blog.yaoshuihe.com/2019/12/03/%E6%9D%8E%E5%85%8B%E7%94%A8%E7%BD%AE%E9%85%92%E4%B8%89%E5%9E%82%E5%86%88%E8%B5%8B/index.html" data-num-posts="5" data-width="840" data-colorscheme="light"></div>
      
  
</section>

</div></div>
    <aside id="sidebar" class="alignright">
  <div class="search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="搜索">
    <input type="hidden" name="q" value="site:blog.yaoshuihe.com">
  </form>
</div>

  
<div class="widget tag">
  <h3 class="title">分类</h3>
  <ul class="entry">
  
    <li><a href="/categories/文章/">文章</a><small>1</small></li>
  
  </ul>
</div>


  
<div class="widget tag">
  <h3 class="title">标签</h3>
  <ul class="entry">
  
    <li><a href="/tags/诗词/">诗词</a><small>1</small></li>
  
  </ul>
</div>

</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2019 藥水河
  
</div>
<div class="clearfix"></div></footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>
