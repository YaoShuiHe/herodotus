<!DOCTYPE HTML>
<html>
<head>
  <meta charset="utf-8">
  
  <title>鬼谷子-捭阖第一 | 藥水河</title>
  
  
  <meta name="description" content="粤若稽古，圣人之在天地间也，为众生之先。观阴阳之开阖以命物，知存亡之门户，筹策万类之终始，达人心之理，见变化之朕焉，而守司其门户。故圣人之在天下也，自古至今，其道一也。变化无穷，各有所归。或阴或阳，或柔或刚，或开或闭，或弛或张。  
是故圣人一守司其门户，审察其所先后，度权量能，校其伎巧短长。夫贤、">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="鬼谷子-捭阖第一"/>
  <meta property="og:site_name" content="藥水河"/>

  
    <meta property="og:image" content=""/>
  

  <link href="/favicon.png" rel="icon">
  <link rel="alternate" href="/atom.xml" title="藥水河" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  

</head>


<body>
  <header id="header" class="inner"><div class="alignleft">
  <h1><a href="/">藥水河</a></h1>
  <h2><a href="/">帶着希羅多德去旅行</a></h2>
</div>
<nav id="main-nav" class="alignright">
  <ul>
    
      <li><a href="/">Home</a></li>
    
      <li><a href="/archives">Archives</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
  <div class="post-content">
    <header>
      
        <div class="icon"></div>
        <time datetime="2019-11-15T04:57:05.000Z"><a href="/2019/11/15/鬼谷子-捭阖第一/">2019-11-15</a></time>
      
      
  
    <h1 class="title">鬼谷子-捭阖第一</h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>粤若稽古，圣人之在天地间也，为众生之先。观阴阳之开阖以命物，知存亡之门户，筹策万类之终始，达人心之理，见变化之朕焉，而守司其门户。故圣人之在天下也，自古至今，其道一也。变化无穷，各有所归。或阴或阳，或柔或刚，或开或闭，或弛或张。  </p>
<p>是故圣人一守司其门户，审察其所先后，度权量能，校其伎巧短长。夫贤、不肖、智、愚、勇、怯、仁义，有差。乃可捭，乃可阖；乃可进，乃可退；乃可贱，乃可贵，无为以牧之。审定有无与其实虚，随其嗜欲以见其志意，微排其所言，而捭反之，以求其实，贵得其指，阖而捭之，以求其利。或开而示之，或阖而闭之。开而示之者，同其情也；阖而闭之者，异其诚也。可与不可，审明其计谋，以原其同异。离合有守，先从其志。  </p>
<p>即欲捭之贵周，即欲阖之贵密。周密之贵，微而与道相追。捭之者，料其情也；阖之者，结其诚也。皆见其权衡轻重，乃为之度数，圣人因而为之虑。其不中权衡度数，圣人因而自为之虑。故捭者，或捭而出之，或捭而纳之；阖者，或阖而取之，或阖而去之。捭阖者，天地之道。捭阖者，以变动阴阳，四时开闭以化万物纵横。反出、反复、反忤必由此矣。  </p>
<p>捭阖者，道之大化、说之变也，必豫审其变化。口者，心之门户也，心者，神之主也。志意、喜欲、思虑、智谋，此皆由门户出入，故关之以捭阖，制之以出入。  </p>
<p>捭之者，开也、言也、阳也；阖之者，闭也、默也、阴也。阴阳其和，终始其义。故言长生、安乐、富贵、尊荣、显名、爱好、财利、得意、喜欲为阳，曰“始”。故言死亡、忧患、贫贱、苦辱、弃损、亡利、失意、有害、刑戮、诛罚为阴，曰“终”。诸言法阳之类者，皆曰“始”，言善以始其事；诸言法阴之类者，皆曰“终”，言恶以终其谋。  </p>
<p>捭阖之道，以阴阳试之，故与阳言者依崇高，与阴言者依卑小。以下求小，以高求大。由此言之，无所不出，无所不入，无所不言可。可以说人，可以说家，可以说国，可以说天下。为小无内，为大无外。益损、去就、倍反，皆以阴阳御其事。阳动而行，阴止而藏；阳动而出，阴隐而入。阳还终阴，阴极反阳。以阳动者，德相生也；以阴静者，形相成也。以阳求阴，苞以德也；以阴结阳，施以力也。阴阳相求，由捭阖也。此天地阴阳之道，而说人之法也，为万事之先，是谓“圆方之门户”。  </p>

      
    </div>
    <footer>
      
        
  
  <div class="categories">
    <a href="/categories/文章/">文章</a>
  </div>

        
  
  <div class="tags">
    <a href="/tags/文章/">文章</a>
  </div>

        
  <div class="addthis addthis_toolbox addthis_default_style">
    
      <a class="addthis_button_facebook_like" fb:like:layout="button_count"></a>
    
    
      <a class="addthis_button_tweet"></a>
    
    
      <a class="addthis_button_google_plusone" g:plusone:size="medium"></a>
    
    
      <a class="addthis_button_pinterest_pinit" pi:pinit:layout="horizontal"></a>
    
    <a class="addthis_counter addthis_pill_style"></a>
  </div>
  <script type="text/javascript" src="//s7.addthis.com/js/300/addthis_widget.js"></script>

      
      <div class="clearfix"></div>
    </footer>
  </div>
</article>


<section id="comment">
  <h1 class="title">留言</h1>

  
      <div id="fb-root"></div>
<script>
  (function(d, s, id) {
    var js, fjs = d.getElementsByTagName(s)[0];
    if (d.getElementById(id)) return;
    js = d.createElement(s); js.id = id;
    js.src = "//connect.facebook.net/en_US/all.js#xfbml=1&appId=123456789012345";
    fjs.parentNode.insertBefore(js, fjs);
  }(document, 'script', 'facebook-jssdk'));
</script>

<div class="fb-comments" data-href="blog.yaoshuihe.com/2019/11/15/%E9%AC%BC%E8%B0%B7%E5%AD%90-%E6%8D%AD%E9%98%96%E7%AC%AC%E4%B8%80/index.html" data-num-posts="5" data-width="840" data-colorscheme="light"></div>
      
  
</section>

</div></div>
    <aside id="sidebar" class="alignright">
  <div class="search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="搜索">
    <input type="hidden" name="q" value="site:blog.yaoshuihe.com">
  </form>
</div>

  
<div class="widget tag">
  <h3 class="title">分类</h3>
  <ul class="entry">
  
    <li><a href="/categories/人物/">人物</a><small>36</small></li>
  
    <li><a href="/categories/文章/">文章</a><small>19</small></li>
  
    <li><a href="/categories/旧唐书/">旧唐书</a><small>1</small></li>
  
  </ul>
</div>


  
<div class="widget tag">
  <h3 class="title">标签</h3>
  <ul class="entry">
  
    <li><a href="/tags/人物/">人物</a><small>36</small></li>
  
    <li><a href="/tags/传记/">传记</a><small>1</small></li>
  
    <li><a href="/tags/文章/">文章</a><small>9</small></li>
  
    <li><a href="/tags/诗词/">诗词</a><small>6</small></li>
  
    <li><a href="/tags/赋/">赋</a><small>4</small></li>
  
  </ul>
</div>

</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2019 藥水河
  
</div>
<div class="clearfix"></div></footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>
