<!DOCTYPE HTML>
<html>
<head>
  <meta charset="utf-8">
  
  <title>述志賦-李暠 | 藥水河</title>
  
  
  <meta name="description" content="&amp;emsp;&amp;emsp;玄盛以緯世之量，當呂氏之末，為群雄所奉，遂啟霸圖，兵無血刃，坐定千里，謂張氏之業指期而成，河西十郡歲月而一。既而禿髮傉檀入據姑臧，且渠蒙遜基宇稍廣，於是慨然著述志賦焉。">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="述志賦-李暠"/>
  <meta property="og:site_name" content="藥水河"/>

  
    <meta property="og:image" content=""/>
  

  <link href="/favicon.png" rel="icon">
  <link rel="alternate" href="/atom.xml" title="藥水河" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  

</head>


<body>
  <header id="header" class="inner"><div class="alignleft">
  <h1><a href="/">藥水河</a></h1>
  <h2><a href="/">帶着希羅多德去旅行</a></h2>
</div>
<nav id="main-nav" class="alignright">
  <ul>
    
      <li><a href="/">Home</a></li>
    
      <li><a href="/archives">Archives</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
  <div class="post-content">
    <header>
      
        <div class="icon"></div>
        <time datetime="2018-06-25T14:58:13.000Z"><a href="/2018/06/25/述志賦-李暠/">2018-06-25</a></time>
      
      
  
    <h1 class="title">述志賦-李暠</h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>&emsp;&emsp;玄盛以緯世之量，當呂氏之末，為群雄所奉，遂啟霸圖，兵無血刃，坐定千里，謂張氏之業指期而成，河西十郡歲月而一。既而禿髮傉檀入據姑臧，且渠蒙遜基宇稍廣，於是慨然著述志賦焉。  </p>
<a id="more"></a>
<p>&emsp;&emsp;涉至虛以誕駕，乘有輿於本無，稟玄元而陶衍，承景靈之冥符。蔭朝雲之菴藹，仰朗日之照昫。既敷既載，以育以成。幼希顏子曲肱之榮，游心上典，玩禮敦經。蔑玄冕于朱門，羨漆園之傲生；尚漁父於滄浪，善沮溺之耦耕。穢鵄鳶之籠嚇，欽飛鳳于太清；杜世競於方寸，絕時譽之嘉聲。超霄吟於崇領，奇秀木之陵霜；挺修榦之青蔥，經歲寒而彌芳。情遙遙以遠寄，想四老之暉光；將戢繁榮於常衢，控雲轡而高驤；攀瓊枝於玄圃，漱華泉之淥漿；和吟鳳之逸響，應鳴鸞于南岡。<br>&emsp;&emsp;時弗獲靚，心往形留，眷駕陽林，宛首一丘；衝風沐雨，載沈載浮。利害繽紛以交錯，歡感循環而相求。乾扉奄寂以重閉，天地絕津而無舟；悼貞信之道薄，謝慚德於圜流。遂乃去玄覽，應世賓，肇弱巾於東宮，並羽儀於英倫，踐宣德之祕庭，翼明后於紫宸。赫赫謙光，崇明奕奕，岌岌王居，詵詵百辟，君希虞夏，臣庶夔益。<br>&emsp;&emsp;張王頹巖，梁后墜壑。淳風杪莽以永喪，搢紳淪胥而覆溺。呂發釁於閨牆，厥構摧以傾顛；疾風飄于高木，迴湯沸於重泉；飛塵翕以蔽日，大火炎其燎原；名都幽然影絕，千邑闃而無煙。斯乃百六之數，起滅相因而迭然。於是人希逐鹿之圖，家有雄霸之想，闇王命而不尋，邀非分於無象。故覆車接路而繼軌，膏生靈於土壤。哀餘類之忪懞，邈靡依而靡仰；求欲專而失逾遠，寄玄珠於罔象。<br>&emsp;&emsp;悠悠涼道，鞠焉荒凶，杪杪余躬，迢迢西邦，非相期之所會，諒冥契而來同。跨弱水以建基，躡崑墟以為墉，總奔駟之駭轡，接摧轅於峻峰。崇崖崨嶫，重嶮萬尋，玄邃窈窕，磐紆嶔岑，榛棘交橫，河廣水深，狐貍夾路，鴞鵄群吟。挺非我以為用，任至當如影響；執同心以御物，懷自彼於握掌；匪矯情而任荒，乃冥合而一往，華德是用來庭，野逸所以就鞅。<br>&emsp;&emsp;休矣時英，茂哉雋哲，庶罩網以遠籠，豈徒射鉤與斬袂！或脫梏而纓蕤，或後至而先列，採殊才於巖陸，拔翹彥於無際。思留侯之神遇，振高浪以蕩穢；想孔明於草廬，運玄籌之罔滯；洪操槃而慷慨，起三軍以激銳。詠群豪之高軌，嘉關張之飄傑，誓報曹而歸劉，何義勇之超出！據斷橋而橫矛，亦雄姿之壯發。輝輝南珍，英英周魯，挺奇荊吳，昭文烈武，建策烏林，龍驤江浦。摧堂堂之勁陣，鬱風翔而雲舉，紹樊韓之遠蹤，侔徽猷於召武，非劉孫之鴻度，孰能臻茲大祜！信乾坤之相成，庶物希風而潤雨。<br>&emsp;&emsp;崏益既蕩，三江已清，穆穆盛勳，濟濟隆平，御群龍而奮策，彌萬載以飛榮，仰遺塵於絕代，企高山而景行。將建朱旗以啟路，驅長轂而迅征，靡商風以抗旆，拂招搖之華旌，資神兆於皇極，協五緯之所寧。赳赳干城，翼翼上弼，恣馘奔鯨，截彼醜類。且灑游塵於當陽，拯涼德於已墜。間昌宇之驂乘，暨襄城而按轡。知去害之在茲，體牧童之所述，審機動之至微，思遺餐而忘寐，表略韻於紈素，託精誠于白日。</p>

      
    </div>
    <footer>
      
        
        
        
  <div class="addthis addthis_toolbox addthis_default_style">
    
      <a class="addthis_button_facebook_like" fb:like:layout="button_count"></a>
    
    
      <a class="addthis_button_tweet"></a>
    
    
      <a class="addthis_button_google_plusone" g:plusone:size="medium"></a>
    
    
      <a class="addthis_button_pinterest_pinit" pi:pinit:layout="horizontal"></a>
    
    <a class="addthis_counter addthis_pill_style"></a>
  </div>
  <script type="text/javascript" src="//s7.addthis.com/js/300/addthis_widget.js"></script>

      
      <div class="clearfix"></div>
    </footer>
  </div>
</article>


<section id="comment">
  <h1 class="title">留言</h1>

  
      <div id="fb-root"></div>
<script>
  (function(d, s, id) {
    var js, fjs = d.getElementsByTagName(s)[0];
    if (d.getElementById(id)) return;
    js = d.createElement(s); js.id = id;
    js.src = "//connect.facebook.net/en_US/all.js#xfbml=1&appId=123456789012345";
    fjs.parentNode.insertBefore(js, fjs);
  }(document, 'script', 'facebook-jssdk'));
</script>

<div class="fb-comments" data-href="blog.yaoshuihe.com/2018/06/25/%E8%BF%B0%E5%BF%97%E8%B3%A6-%E6%9D%8E%E6%9A%A0/index.html" data-num-posts="5" data-width="840" data-colorscheme="light"></div>
      
  
</section>

</div></div>
    <aside id="sidebar" class="alignright">
  <div class="search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="搜索">
    <input type="hidden" name="q" value="site:blog.yaoshuihe.com">
  </form>
</div>

  
<div class="widget tag">
  <h3 class="title">分类</h3>
  <ul class="entry">
  
    <li><a href="/categories/文章/">文章</a><small>1</small></li>
  
  </ul>
</div>


  
<div class="widget tag">
  <h3 class="title">标签</h3>
  <ul class="entry">
  
    <li><a href="/tags/诗词/">诗词</a><small>1</small></li>
  
  </ul>
</div>

</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2019 藥水河
  
</div>
<div class="clearfix"></div></footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>
