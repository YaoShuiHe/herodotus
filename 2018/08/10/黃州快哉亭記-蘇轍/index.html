<!DOCTYPE HTML>
<html>
<head>
  <meta charset="utf-8">
  
  <title>黃州快哉亭記-蘇轍 | 藥水河</title>
  
  
  <meta name="description" content="&amp;emsp;&amp;emsp;古文名篇">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="黃州快哉亭記-蘇轍"/>
  <meta property="og:site_name" content="藥水河"/>

  
    <meta property="og:image" content=""/>
  

  <link href="/favicon.png" rel="icon">
  <link rel="alternate" href="/atom.xml" title="藥水河" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  

</head>


<body>
  <header id="header" class="inner"><div class="alignleft">
  <h1><a href="/">藥水河</a></h1>
  <h2><a href="/">帶着希羅多德去旅行</a></h2>
</div>
<nav id="main-nav" class="alignright">
  <ul>
    
      <li><a href="/">Home</a></li>
    
      <li><a href="/archives">Archives</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
  <div class="post-content">
    <header>
      
        <div class="icon"></div>
        <time datetime="2018-08-10T15:02:01.000Z"><a href="/2018/08/10/黃州快哉亭記-蘇轍/">2018-08-10</a></time>
      
      
  
    <h1 class="title">黃州快哉亭記-蘇轍</h1>
  

    </header>
    <div class="entry">
      
        <p>&emsp;&emsp;古文名篇</p>
<a id="more"></a>
<p>&emsp;&emsp;江出西陵，始得平地，其流奔放肆大；南合湘、沅，北合漢、沔，其勢益張；至於赤壁之下，波流浸灌，與海相若。清河張君夢得，謫居齊安，卽其廬之西南為亭，以覽觀江流之勝；而余兄子瞻，名之曰快哉。<br>&emsp;&emsp;葢亭之所見，南北百里，東西一舍。濤瀾洶湧，風雲開闔。晝則舟楫出沒於其前，夜則魚龍悲嘯於其下。變化倏忽，動心駭目，不可久視。今乃得玩之几席之上，舉目而足。西望武昌諸山，岡陵起伏，草木行列，煙消日出，漁夫樵父之舍，皆可指數，此其之所以為快哉者也。至於長洲之濱，故城之墟，曹孟德、孫仲謀之所睥睨，周瑜、陸遜之所騁騖，其流風遺跡，亦足以稱快世俗。<br>&emsp;&emsp;昔楚襄王從宋玉、景差於蘭臺之宮，有風颯然至者，王披襟當之，曰：「快哉此風！寡人所與庶人共者耶？」宋玉曰：「此獨大王之雄風耳，庶人安得共之？」玉之言，葢有諷焉。夫風無雌雄之異，而人有遇不遇之變；楚王之所以為樂，與庶人之所以為憂，此則人之變也，而風何與焉？士生於世，使其中不自得，將何往而非病？使其中坦然，不以物傷性，將何適而非快？<br>&emsp;&emsp;今張君不以謫為患，收會稽之餘功，而自放山水之閒，此其中宜有以過人者。將蓬戶甕牗，無所不快；而況乎濯長江之清流，挹西山之白雲，窮耳目之勝，以自適也哉！不然，連山絕壑，長林古木，振之以清風，照之以明月，此皆騷人思士之所以悲傷憔悴而不能勝者。烏睹其為快也哉？<br>&emsp;&emsp;元丰六年十一月朔日，赵郡苏辙记。</p>

      
    </div>
    <footer>
      
        
        
        
  <div class="addthis addthis_toolbox addthis_default_style">
    
      <a class="addthis_button_facebook_like" fb:like:layout="button_count"></a>
    
    
      <a class="addthis_button_tweet"></a>
    
    
      <a class="addthis_button_google_plusone" g:plusone:size="medium"></a>
    
    
      <a class="addthis_button_pinterest_pinit" pi:pinit:layout="horizontal"></a>
    
    <a class="addthis_counter addthis_pill_style"></a>
  </div>
  <script type="text/javascript" src="//s7.addthis.com/js/300/addthis_widget.js"></script>

      
      <div class="clearfix"></div>
    </footer>
  </div>
</article>


<section id="comment">
  <h1 class="title">留言</h1>

  
      <div id="fb-root"></div>
<script>
  (function(d, s, id) {
    var js, fjs = d.getElementsByTagName(s)[0];
    if (d.getElementById(id)) return;
    js = d.createElement(s); js.id = id;
    js.src = "//connect.facebook.net/en_US/all.js#xfbml=1&appId=123456789012345";
    fjs.parentNode.insertBefore(js, fjs);
  }(document, 'script', 'facebook-jssdk'));
</script>

<div class="fb-comments" data-href="blog.yaoshuihe.com/2018/08/10/%E9%BB%83%E5%B7%9E%E5%BF%AB%E5%93%89%E4%BA%AD%E8%A8%98-%E8%98%87%E8%BD%8D/index.html" data-num-posts="5" data-width="840" data-colorscheme="light"></div>
      
  
</section>

</div></div>
    <aside id="sidebar" class="alignright">
  <div class="search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="搜索">
    <input type="hidden" name="q" value="site:blog.yaoshuihe.com">
  </form>
</div>

  

  
</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2019 藥水河
  
</div>
<div class="clearfix"></div></footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>
