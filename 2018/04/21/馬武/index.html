<!DOCTYPE HTML>
<html>
<head>
  <meta charset="utf-8">
  
  <title>馬武 | 藥水河</title>
  
  
  <meta name="description" content="&amp;ensp;&amp;emsp;馬武字子張，南陽湖陽人也。少時避仇，客居江夏。王莽末，竟陵、西陽三老起兵於郡界，武往從之，後入綠林中，遂與漢軍合。更始立，以武為侍郎，與世祖破王尋等。拜為振威將軍，與尚書令謝躬共攻王郎。&amp;ensp;&amp;emsp;及世祖拔邯鄲，請躬及武等置酒高會，因欲以圖躬，不克。既罷，獨與武登">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="馬武"/>
  <meta property="og:site_name" content="藥水河"/>

  
    <meta property="og:image" content=""/>
  

  <link href="/favicon.png" rel="icon">
  <link rel="alternate" href="/atom.xml" title="藥水河" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  

</head>


<body>
  <header id="header" class="inner"><div class="alignleft">
  <h1><a href="/">藥水河</a></h1>
  <h2><a href="/">帶着希羅多德去旅行</a></h2>
</div>
<nav id="main-nav" class="alignright">
  <ul>
    
      <li><a href="/">Home</a></li>
    
      <li><a href="/archives">Archives</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
  <div class="post-content">
    <header>
      
        <div class="icon"></div>
        <time datetime="2018-04-21T15:48:58.000Z"><a href="/2018/04/21/馬武/">2018-04-21</a></time>
      
      
  
    <h1 class="title">馬武</h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>&ensp;&emsp;馬武字子張，南陽湖陽人也。少時避仇，客居江夏。王莽末，竟陵、西陽三老起兵於郡界，武往從之，後入綠林中，遂與漢軍合。更始立，以武為侍郎，與世祖破王尋等。拜為振威將軍，與尚書令謝躬共攻王郎。<br>&ensp;&emsp;及世祖拔邯鄲，請躬及武等置酒高會，因欲以圖躬，不克。既罷，獨與武登叢臺，從容謂武曰：『吾得漁陽、上谷突騎，欲令將軍將之，何如？』武曰：『駑怯無方略。』世祖曰：『將軍久將，習兵，豈與我掾史同哉！』武由是歸心。<br>&ensp;&emsp;及謝躬誅死，武馳至射犬降，世祖見之甚悅，引置左右，每勞饗諸將，武輒起斟酌於前，世祖以為歡。復使將其部曲至鄴，武叩頭辭以不願，世祖愈美其意，因從擊群賊。世祖擊尤來、五幡等，敗於慎水，武獨殿，還陷陣，故賊不得迫及。進至安次、小廣陽，武常為軍鋒，力戰無前，諸將皆引而隨之，故遂破賊，窮追至平谷，浚靡而還。<br>&ensp;&emsp;世祖即位，以武為侍中、騎都尉，封山都侯。建武四年，與虎牙將軍蓋延等討劉永，武別擊濟陰，下成武、楚丘，拜捕虜將軍。明年，龐萌反，攻桃城，武先與戰，破之；會車駕至，萌遂敗走。六年夏，與建威大將軍耿弇西擊隗囂，漢軍不利，引下隴，囂追急，武選精騎還為後拒，身披甲持戟奔擊，殺數千人，囂兵乃退，諸軍得還長安。<br>&ensp;&emsp;十三年，增邑，更封脩侯。將兵北屯下曲陽，備匈奴。坐殺軍吏，受詔將妻子就國。武徑詣洛陽，上將軍印綬，削戶五百，定封為楊虛侯，因留奉朝請。<br>&ensp;&emsp;帝後與功臣諸侯宴語，從容言曰：『諸卿不遭際會，自度爵祿何所至乎？』高密侯鄧禹先對曰：『臣少嘗學問，可郡文學博士。』帝曰：『何言之謙乎』卿鄧氏子，誌行修整，何為不掾功曹？』餘各以次對，至武，曰：『臣以武勇，可守尉督盜賊。』帝笑曰：『且勿為盜賊，自致亭長，斯可矣。』武為人嗜酒，闊達敢言，時醉在御前面折同列，言其短長，無所避忌，帝故縱之，以為笑樂。帝雖制禦功臣，而每能回容，宥其小失。遠方貢珍甘，必先遍賜列侯，而太官無餘。有功，輒增邑賞，不任以吏職，故皆保其福祿，終無誅譴者。<br>&ensp;&emsp;二十五年，武以中郎將將兵擊武陵蠻夷，還，上印綬，顯宗初，西羌寇隴右，覆軍殺將，朝廷患之，復拜武捕虜將軍，以中郎將王豐副，與監軍使者竇固、右輔都尉陳訁斤，將烏桓、黎陽營、三輔募士、涼州諸郡羌胡兵及弛刑，合四萬人擊之。到金城浩，與羌戰，斬首六百級。又戰於洛都谷，為羌所敗，死者千餘人。羌乃率眾引出塞，武復追擊到東、西邯，大破之，斬首四千六百級，獲生口千六百人，餘皆降散。武振旅還京師，增邑七百戶，並前千八百戶。永平四年，卒。<br>&ensp;&emsp;子檀嗣，坐兄伯濟與楚王英黨顏忠謀反，國除。永初七年，鄧太后紹封武孫震為漻亭侯。震卒，子側嗣。</p>

      
    </div>
    <footer>
      
        
  
  <div class="categories">
    <a href="/categories/人物/">人物</a>
  </div>

        
  
  <div class="tags">
    <a href="/tags/人物/">人物</a>
  </div>

        
  <div class="addthis addthis_toolbox addthis_default_style">
    
      <a class="addthis_button_facebook_like" fb:like:layout="button_count"></a>
    
    
      <a class="addthis_button_tweet"></a>
    
    
      <a class="addthis_button_google_plusone" g:plusone:size="medium"></a>
    
    
      <a class="addthis_button_pinterest_pinit" pi:pinit:layout="horizontal"></a>
    
    <a class="addthis_counter addthis_pill_style"></a>
  </div>
  <script type="text/javascript" src="//s7.addthis.com/js/300/addthis_widget.js"></script>

      
      <div class="clearfix"></div>
    </footer>
  </div>
</article>


<section id="comment">
  <h1 class="title">留言</h1>

  
      <div id="fb-root"></div>
<script>
  (function(d, s, id) {
    var js, fjs = d.getElementsByTagName(s)[0];
    if (d.getElementById(id)) return;
    js = d.createElement(s); js.id = id;
    js.src = "//connect.facebook.net/en_US/all.js#xfbml=1&appId=123456789012345";
    fjs.parentNode.insertBefore(js, fjs);
  }(document, 'script', 'facebook-jssdk'));
</script>

<div class="fb-comments" data-href="blog.yaoshuihe.com/2018/04/21/%E9%A6%AC%E6%AD%A6/index.html" data-num-posts="5" data-width="840" data-colorscheme="light"></div>
      
  
</section>

</div></div>
    <aside id="sidebar" class="alignright">
  <div class="search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="搜索">
    <input type="hidden" name="q" value="site:blog.yaoshuihe.com">
  </form>
</div>

  
<div class="widget tag">
  <h3 class="title">分类</h3>
  <ul class="entry">
  
    <li><a href="/categories/人物/">人物</a><small>36</small></li>
  
    <li><a href="/categories/文章/">文章</a><small>19</small></li>
  
    <li><a href="/categories/旧唐书/">旧唐书</a><small>1</small></li>
  
  </ul>
</div>


  
<div class="widget tag">
  <h3 class="title">标签</h3>
  <ul class="entry">
  
    <li><a href="/tags/人物/">人物</a><small>36</small></li>
  
    <li><a href="/tags/传记/">传记</a><small>1</small></li>
  
    <li><a href="/tags/文章/">文章</a><small>9</small></li>
  
    <li><a href="/tags/诗词/">诗词</a><small>6</small></li>
  
    <li><a href="/tags/赋/">赋</a><small>4</small></li>
  
  </ul>
</div>

</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2019 藥水河
  
</div>
<div class="clearfix"></div></footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>
