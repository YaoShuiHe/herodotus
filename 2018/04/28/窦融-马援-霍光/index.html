<!DOCTYPE HTML>
<html>
<head>
  <meta charset="utf-8">
  
  <title>窦融-马援-霍光 | 藥水河</title>
  
  
  <meta name="description" content="&amp;emsp;&amp;emsp;窦融、马援&amp;emsp;&amp;emsp;附：读通鉴论/宣帝/五">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="窦融-马援-霍光"/>
  <meta property="og:site_name" content="藥水河"/>

  
    <meta property="og:image" content=""/>
  

  <link href="/favicon.png" rel="icon">
  <link rel="alternate" href="/atom.xml" title="藥水河" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  

</head>


<body>
  <header id="header" class="inner"><div class="alignleft">
  <h1><a href="/">藥水河</a></h1>
  <h2><a href="/">帶着希羅多德去旅行</a></h2>
</div>
<nav id="main-nav" class="alignright">
  <ul>
    
      <li><a href="/">Home</a></li>
    
      <li><a href="/archives">Archives</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
  <div class="post-content">
    <header>
      
        <div class="icon"></div>
        <time datetime="2018-04-28T05:26:44.000Z"><a href="/2018/04/28/窦融-马援-霍光/">2018-04-28</a></time>
      
      
  
    <h1 class="title">窦融-马援-霍光</h1>
  

    </header>
    <div class="entry">
      
        <p>&emsp;&emsp;窦融、马援<br>&emsp;&emsp;附：读通鉴论/宣帝/五 </p>
<a id="more"></a>
<h1 id="读通鉴论-宣帝-五"><a href="#读通鉴论-宣帝-五" class="headerlink" title="读通鉴论/宣帝/五"></a>读通鉴论/宣帝/五</h1><p>&emsp;&emsp;霍光之祸，萌于骖乘。司马温公曰：“光久专大柄，不知避去。”固也。虽然，骖乘于初谒高庙之时，非归政之日也，而祸已伏。虽避去，且有疑其谖者。而谗贼间起，同朝离贰，子弟不谨，窦融所以不免，而奚救于祸？夫骖乘之始，宣帝之疑畏，胡为而使然邪？张安世亦与于废立，而宣帝亡猜。无他，声音笑貌之间，神若相逼，而光不知，帝亦情夺意动而不知所以然也。<br>&emsp;&emsp;子夏问孝，子曰：“色难。”岂徒子之于父母哉。上之使民，朋友之相结，宾主之相酬，言未宣，事未接，而早有以移民之情。惟神与气，不可强制之俄顷而获人心者也。诗云：“温温恭人，惟德之基。”德之用大矣，而温恭为之基。温恭者，仁之荣也，仁荣内达而德资以行，岂浅鲜哉！子曰：“切切偲偲，怡怡如也，可谓士矣。”非便辟之谓也。其气静者，貌不期而恭；其量远者，色不期而温。善世而不伐，德博而化，宽以居之，仁以守之，学问以养之，然后和气中涵而英华外顺。呜呼！此岂霍光之所及哉！立震世之功名，以社稷为己任，恃其气以行其志，志气动而猝无以持，非必骄而神已溢，是以君子难言之也。<br>&emsp;&emsp;周公处危疑而几几，孔子事闇主而与与，则虽功覆天下，终其身以任人之社稷而固无忧。夫周、孔不可及矣，德不逮而欲庶几焉者，其在曾子之告孟敬子乎！敬其身以远暴慢，心御气而道御心。有惴惴之小心，斯有温温之恭德。虽有雄猜之主、忮害之小人，亦意消而情得。故君子所自治者身也，非色庄以求合于物也。量不弘，志不持，求不为霍光而不可得，岂易言哉！</p>

      
    </div>
    <footer>
      
        
        
        
  <div class="addthis addthis_toolbox addthis_default_style">
    
      <a class="addthis_button_facebook_like" fb:like:layout="button_count"></a>
    
    
      <a class="addthis_button_tweet"></a>
    
    
      <a class="addthis_button_google_plusone" g:plusone:size="medium"></a>
    
    
      <a class="addthis_button_pinterest_pinit" pi:pinit:layout="horizontal"></a>
    
    <a class="addthis_counter addthis_pill_style"></a>
  </div>
  <script type="text/javascript" src="//s7.addthis.com/js/300/addthis_widget.js"></script>

      
      <div class="clearfix"></div>
    </footer>
  </div>
</article>


<section id="comment">
  <h1 class="title">留言</h1>

  
      <div id="fb-root"></div>
<script>
  (function(d, s, id) {
    var js, fjs = d.getElementsByTagName(s)[0];
    if (d.getElementById(id)) return;
    js = d.createElement(s); js.id = id;
    js.src = "//connect.facebook.net/en_US/all.js#xfbml=1&appId=123456789012345";
    fjs.parentNode.insertBefore(js, fjs);
  }(document, 'script', 'facebook-jssdk'));
</script>

<div class="fb-comments" data-href="blog.yaoshuihe.com/2018/04/28/%E7%AA%A6%E8%9E%8D-%E9%A9%AC%E6%8F%B4-%E9%9C%8D%E5%85%89/index.html" data-num-posts="5" data-width="840" data-colorscheme="light"></div>
      
  
</section>

</div></div>
    <aside id="sidebar" class="alignright">
  <div class="search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="搜索">
    <input type="hidden" name="q" value="site:blog.yaoshuihe.com">
  </form>
</div>

  

  
</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2019 藥水河
  
</div>
<div class="clearfix"></div></footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>
