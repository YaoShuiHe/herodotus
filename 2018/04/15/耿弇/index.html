<!DOCTYPE HTML>
<html>
<head>
  <meta charset="utf-8">
  
  <title>耿弇 | 藥水河</title>
  
  
  <meta name="description" content="&amp;emsp;&amp;emsp;《耿弇傳》，光武以耿弇為韓信，而行文亦似《淮陰侯列傳》。&amp;emsp;&amp;emsp;更始見光武威聲日盛，君臣疑慮，乃遣使立光武為蕭王，令罷兵與諸將有功者還長安；遣苗曾為幽州牧，韋順為上谷太守，蔡充為漁陽太守，並北之部。時光武居邯鄲宮，晝臥溫明殿。弇入造床下請閒，因說曰：「今更始失政，君臣淫亂，諸將擅命於畿內，貴戚縱橫於都內。天子之命，不出城門，所在牧守，輒自遷易，百姓不知所從，士人莫敢自安。虜掠財物，劫掠婦女，懷金玉者，至不生歸。元元叩心，更思莽朝。又銅馬、赤眉之屬數十輩，輩數十百萬，聖公不能辦也。其敗不久。公首事南陽，破百萬之軍；今定河北，據天府之地。以義征伐，發號響應，天下可傳檄而定。天下至重，不可令它姓得之。聞使者從西方來，欲罷兵，不可從也。今吏士死亡者多，弇願歸幽州，益發精兵，以集大計。」光武大說，乃拜弇為大將軍，與吳漢北發幽州十郡兵。&amp;emsp;&amp;emsp;史記韓信說高祖曰：「項王特匹夫之勇，婦人之仁也。名雖霸，實失天下心。今大王入關，秋豪無所取，秦人無不欲得大王王秦者。今大王舉而東，三秦可傳檄而定。」於是漢王舉兵定三秦。廟勝謂謀兵於廟而勝敵。&amp;emsp;&amp;emsp;帝謂弇曰：「昔韓信破歷下以開基，今將軍攻祝阿以發跡，此皆齊之西界，功足相方。而韓信襲擊已降，將軍獨拔勍敵，其功乃難於信也。又田橫亨酈生，及田橫降，高帝詔衛尉不聽為仇。張步前亦殺伏隆，若步來歸命，吾當詔大司徒釋其怨，又事尤相類也。將軍前在南陽建此大策，常以為落落難合，有志者事竟成也！」&amp;emsp;&amp;emsp;歷代名家對耿弇無論文，均称高密功在首昌大義，好畤功在妙算，搜耿弇搜出《上边事备御十防》，亦为庙算雄文，可读，附于文后。">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="耿弇"/>
  <meta property="og:site_name" content="藥水河"/>

  
    <meta property="og:image" content=""/>
  

  <link href="/favicon.png" rel="icon">
  <link rel="alternate" href="/atom.xml" title="藥水河" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  

</head>


<body>
  <header id="header" class="inner"><div class="alignleft">
  <h1><a href="/">藥水河</a></h1>
  <h2><a href="/">帶着希羅多德去旅行</a></h2>
</div>
<nav id="main-nav" class="alignright">
  <ul>
    
      <li><a href="/">Home</a></li>
    
      <li><a href="/archives">Archives</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
  <div class="post-content">
    <header>
      
        <div class="icon"></div>
        <time datetime="2018-04-15T15:06:56.000Z"><a href="/2018/04/15/耿弇/">2018-04-15</a></time>
      
      
  
    <h1 class="title">耿弇</h1>
  

    </header>
    <div class="entry">
      
        <link rel="stylesheet" type="text/css" href="https://cdn.jsdelivr.net/hint.css/2.4.1/hint.min.css"><p>&emsp;&emsp;《耿弇傳》，光武以耿弇為韓信，而行文亦似《淮陰侯列傳》。<br>&emsp;&emsp;更始見光武威聲日盛，君臣疑慮，乃遣使立光武為蕭王，令罷兵與諸將有功者還長安；遣苗曾為幽州牧，韋順為上谷太守，蔡充為漁陽太守，並北之部。時光武居邯鄲宮，晝臥溫明殿。弇入造床下請閒，因說曰：「今更始失政，君臣淫亂，諸將擅命於畿內，貴戚縱橫於都內。天子之命，不出城門，所在牧守，輒自遷易，百姓不知所從，士人莫敢自安。虜掠財物，劫掠婦女，懷金玉者，至不生歸。元元叩心，更思莽朝。又銅馬、赤眉之屬數十輩，輩數十百萬，聖公不能辦也。其敗不久。公首事南陽，破百萬之軍；今定河北，據天府之地。以義征伐，發號響應，天下可傳檄而定。天下至重，不可令它姓得之。聞使者從西方來，欲罷兵，不可從也。今吏士死亡者多，弇願歸幽州，益發精兵，以集大計。」光武大說，乃拜弇為大將軍，與吳漢北發幽州十郡兵。<br>&emsp;&emsp;史記韓信說高祖曰：「項王特匹夫之勇，婦人之仁也。名雖霸，實失天下心。今大王入關，秋豪無所取，秦人無不欲得大王王秦者。今大王舉而東，三秦可傳檄而定。」於是漢王舉兵定三秦。廟勝謂謀兵於廟而勝敵。<br>&emsp;&emsp;帝謂弇曰：「昔韓信破歷下以開基，今將軍攻祝阿以發跡，此皆齊之西界，功足相方。而韓信襲擊已降，將軍獨拔勍敵，其功乃難於信也。又田橫亨酈生，及田橫降，高帝詔衛尉不聽為仇。張步前亦殺伏隆，若步來歸命，吾當詔大司徒釋其怨，又事尤相類也。將軍前在南陽建此大策，常以為落落難合，有志者事竟成也！」<br>&emsp;&emsp;歷代名家對耿弇無論文，均称高密功在首昌大義，好畤功在妙算，搜耿弇搜出《上边事备御十防》，亦为庙算雄文，可读，附于文后。  </p>
<a id="more"></a>
<h1 id="上边事备御十防"><a href="#上边事备御十防" class="headerlink" title="上边事备御十防"></a>上边事备御十防</h1><h2 id="收民心"><a href="#收民心" class="headerlink" title="收民心"></a>收民心</h2><p>&emsp;&emsp;臣聞治天下之道，莫先於得民心。昔漢髙祖入關中，約法三章，除去秦之暴政，民大悦服，雖有項氏之强而終為所擒。唐德宗被圍奉天，内嬰孤城外迫彊冦，所恃者人心未去，故卒能誅彊暴而復社稷。<br>&emsp;&emsp;陛下清心省事約已便民，慨然願治，可謂勤矣，然金人因破滅契丹之勢，乘中原弛備之時，北破河朔河東諸郡，西陷京西陜右諸州，近復引兵渡河，駐兵于開封、大名府、濮州境内，環地數千里，被其荼毒可勝嘆哉。今敵騎漸迫京東州郡，若民心畏禍，一有動揺，竊恐京東州縣及淮南宿亳等州縣望風而下，則不可支吾矣。<br>&emsp;&emsp;伏望陛下發至誠之心，下哀痛之詔，逺法商周之罪已，近考奉天之詔書，曲赦河北京東兩路，蠲免夏秋二税，除放積年欠負，凡破陷州軍及鄉村人户避兵而南來者，令州縣優加存恤，及防䕶家小勿令賊盜殺害，凡此號令斷在必行，播告逺近，使之周知。所有逐州軍，軍糧却令轉運司條具措置以聞。況京東州縣累經大兵殘破之後，民失耕業，不曽種植，雖不放免，無可輸納矣。<br>&emsp;&emsp;嘗考自古外國不善攻城，惟金人剽勇堅悍，輕生不畏死，長於攻城，諸路州郡縁大兵縱横之後，鄉村有力人户盡挈其家屬、牛畜、資産入州城居止，金人既破一城，縁此所得倍廣，伏望聖慈詔三省宻院詳議利害，如京東淮南諸路城壁堅壯，守禦足備，糧儲不乏去處，責令死守，如或不然，緩急之際，縱官吏與民避兵或入山林，或入陂澤庶，免全郡生靈皆為魚肉，為此一路之民開此生路。昔李光弼與史思明相拒，知洛陽不可守，沮韋陟之虚誕，縱民避賊退保河陽，卒獲大㨗，臣所願收民心者此也。</p>
<h2 id="定廟算"><a href="#定廟算" class="headerlink" title="定廟算"></a>定廟算</h2><p>&emsp;&emsp;臣契勘金人駐兵於澶魏之郊，祈請之使屢行而彼未有講和之報，范瓊、韓世忠統兵北去而未有決戰之期，致聖慮焦勞，大詢羣策，迺主憂臣辱之時，而大將主兵官多言彊弱不敵，不敢交戰，百官之心皆願鑾輿渡江，夫渡江一事不得已必為之，但迎敵拒戰之計豈可少緩哉。<br>&emsp;&emsp;昔魏武帝以中原之盛，引兵南征，周瑜決策以舟師挫之。苻堅舉百萬之衆，欲投馬箠渡江伐晉，謝安遣兵以敗之。況主上躬有天命，祖宗德澤在人。而金人堅忍果悍，恃彊殄物，安知我之弱不為彊，彼之彊不遂弱耶，昔韓信論項氏，謂其彊易弱，與此相類，伏望聖慈明詔大臣，議定廟算，隂為過江之備，而大為拒戰之資，申敕主將修武備，講陣法，訓彊弩，料彼已，明斥堠以竢，夾淮一戰，此不易之策也，昔范蔚宗論光武之略，以為淮隂論項王，審料成敗則知髙祖之廟勝，耿弇決策河北，定計南陽，則知光武之業成。夫廷論決策不可二三蹉跌，臣願定廟算者此也。  </p>
<h2 id="料彼已"><a href="#料彼已" class="headerlink" title="料彼已"></a>料彼已</h2><p>&emsp;&emsp;臣聞用兵之道，在知彼，已知彼而不知已，必敗，知已而不知彼，亦敗。自金人入邊以來，百戰百敗，非止百戰百敗，徃徃望風奔潰，不暇交鋒者，以將帥不知彼已，亦未嘗講究彼已之長短也。<br>&emsp;&emsp;臣頃在鄜延環慶路，見我師與夏人接戰，毎迭勝迭負，未有敗衂如今日之甚者，盖鄜延環慶皆山險之地，騎兵非所利故也，金人起燕薊，厯趙魏，絶大河至汴宋，皆平原廣野，騎兵馳突，四通八達，步人不能抗，此所以多敗也夫。彼之所長在騎兵，我之所恃惟步人，以步人抗騎兵，則平原廣野決不能立，惟阻險用竒，可以掩擊，為將者不可不知也，金人用兵在秋冬之後，每年四月放馬入泊，逐水草號曰入澱，入澱之後，馬不喂料，止食青草，七八月間馬乃出之際，敵人畏大暑之時，出其不意而攻之，庶可勝也。翰林學士孫洙制策論契丹其畧曰：「以一月之糧興六月之師，破之必矣。」豈虚言哉，臣宣和四年任河北轉運使，五月下旬，隨种師道與契丹相持於白溝，是年大暑，契丹以酷熱不可忍，不顧性命躍入白溝河，以水浸其軀，其畏熱可知矣，自用兵以來，每於春冬交戰，正彼之所利，我之不利，此又所以多敗也。臣嘗觀晁錯議兵事曰：「匈奴之長技三，中國之長技五，山林積石，經川邱阜，草木所在，步兵之地也，車騎二不當一，土山邱陵，平原曠野，車騎之地也，步兵十不當一。」有深意存焉。<br>&emsp;&emsp;厯考自古論兵，能知彼知已，未有出晁錯之右者，願詔諸將用我所長擊彼所短，講求其説以保萬全，臣所謂知彼知已者此也。</p>
<h2 id="選將材"><a href="#選將材" class="headerlink" title="選將材"></a>選將材</h2><p>&emsp;&emsp;臣聞之孫武曰：「兵者，國之大事，將者，材之至難。」傳曰：「有必勝之將，無必勝之兵。」又曰：「將者，人之司命。」審如是，將帥之材要當遴選委任，若非其人則禍敗不可勝計，然人材難知，功業寓於智識，就其智識觀之，則人材或可得矣。<br>&emsp;&emsp;蘇轍有言曰：「道藝文章，勉彊積習而可至，惟有知人之明，不可勉彊，譬如蕭何之知韓信，此豈有法可以授人者。」轍之言雖可信，然孔子所謂：「視其所以，觀其所由，察其所安。」莊周之論九證，豈虚語哉，今彊敵在境，天下多事，將材為急，臣願陛下詔行在，從官及統制官三衙臣僚各舉材，堪將佐之人各二人，監察御史以上職事官各舉一人，委官問其謀慮，試其材武，如或可用，從而擢試，庶幾將材自此塗出。昔范蔚宗有言曰：「事苦，則矜全之情薄，生厚，故安存之慮深。」夫以中人易流之性，享厚禄膏粱之奉，安存之慮既深，則臨敵用命者鮮矣，嘗觀太祖、太宗皇帝駕馭將帥，嘗令有歉然不滿之意，如曹彬下江南，王全斌下蜀，未嘗過與官爵，郭進守山西，李漢超守關南，亦未嘗妄進官資，以其饑則着人，飽則颺去故也，以近事驗之，巨師古未知名之人，能佐趙哲平建冦，此類，既衆將材出矣，臣願陛下選將材者此也。</p>
<h2 id="明斥堠"><a href="#明斥堠" class="headerlink" title="明斥堠"></a>明斥堠</h2><p>&emsp;&emsp;臣契勘金人用兵，無斥堠，軍無行伍，止是選擇强壯有材力之人，乘上等壯馬，四五人為一隊，齎弓箭及手刀，不帶衣甲，前去探亊，號曰硬探，其探亊精審，日馳二百餘里，而中國諸軍，自來斥堠不明。<br>&emsp;&emsp;萬一金人南來，須揀選有材武心力使臣將校，百人分為二十隊，給弓箭、手刀及選擇壯馬乘騎，前去分頭探報，遇有警急，令奔馳前來，逐人給金字牌，與之所至，村民官私驗認牌子，給與飲食草料。盖敵騎之行，若飄風驟雨，郵傳步人探報不及，近年之弊徃徃縁此，臣宣和七年，陷于金人，次年正月在金人寨中，親見金人引兵到上德橋，而京師猶不知是年十一月金人已渡河，破鄭州執知州宋伯友，縱之使歸京師，伯友詣都堂陳述，而大臣以謂破鄭州者河北彊冦，非金人。夫斥堠乖謬如此之甚，誠可怪駭，又如累年以來，敵騎渡河縁北岸，無探報不知戎馬所聚，令治舟楫絞簰筏，致南岸無由掩擊，臣願陛下明斥堠者此也。</p>
<h2 id="訓彊弩"><a href="#訓彊弩" class="headerlink" title="訓彊弩"></a>訓彊弩</h2><p>&emsp;&emsp;臣嘗考近年以來金人入境，我師遇之，不暇成列，輒奔潰敗走者，以平原曠野，我之步人不能抗彼之騎兵故也；又金人遇中國之兵，徃徃以鐵騎張兩翼前來圍掩，為將者全不預謀，分兩翼而射之，所以不能立。<br>&emsp;&emsp;臣嘗觀史冊所載及以近事驗之，邊人之長實在騎兵，我之所長莫若彊弩，今欲禦騎兵，捨彊弩將安用哉？晁錯曰：「上下山坂，出入谿澗，且馳且射，此匈奴之長技也，材官騶發矢，道同的，匈奴之革笥木薦弗能支也，此中國之長技也。」其理亦明矣，蘇秦合從説韓曰：「谿子、少府、時力、距來，皆射六百步之外，韓卒超足而射，百發不暇止，逺者括臂洞脅，近者鏑弇心。」又曰：「以韓之卒，被堅甲，蹠勁弩，帶利劍，一人當百，不足道也。」夫史冊所載，兹可驗矣。<br>&emsp;&emsp;以近事言之，崇寜年，環慶路築大砦泉种師中將前軍，羌帥比精者〈原注號磨貳比精一時雄傑之首領〉鐡騎萬餘人前來奔衝，師中下馬號令，以彊弩射之，乃退，雖相持數日，不敗，吾軍中必有老將見此事者。宣和四年冬，契丹大帥四軍太師引精鋭來冦霸州，大戰於永清縣北，郭藥師用河北第六、第八、第十五將馬黄弩神臂弓，藥師本將人馬分隊相間擺布，對列，以馬黄弩神臂弓射之，敵騎少却，我師乘之，遂大敗，今淮東提刑薛彦國時為第十五將，可召而問也。<br>&emsp;&emsp;近日用兵多，係孤軍獨進，為將者不知彊弩之利，遂致中原之長技無由施設，且如萬人為軍，千人操弩，敵人騎兵驟至奔突，使三百步内彊弩並發，人人只發兩箭，則敵人必卻，敵人既卻，我師乃可立，我師立定，然後可以語戰，近時之敗，以我師每為騎兵衝突，措足不定，所以敗也，神臂弓箭在軍器中雖最能及逺，然其藝難精，自來逐將能射神臂弓者不過三四百人，兼臨陣對敵，緩急之際施放不快，不若彊弩之輕捷，臣願訓彊弩者此也。</p>
<h2 id="分器甲"><a href="#分器甲" class="headerlink" title="分器甲"></a>分器甲</h2><p>&emsp;&emsp;臣嘗觀金人之軍，兵器便利，衣甲堅宻，所以多勝中國之軍，兵器不便利，衣甲不堅宻，所以多敗，何以言之？<br>&emsp;&emsp;金人之軍皆是民兵，平時賦斂至薄，而緩急以丁点軍〈原注：謂如兩丁点一丁之類〉，器甲鞍馬無非自辦，平時家居，日逐擐甲胄而習弓矢，所以器甲各適用。中國之軍莫非黥卒，器甲從官給，身軀短小者或得長甲，修長者或得短甲，力能挽七斗弓者或授以一石弓，力能勝兩石弩者或付之以三石弩，致弓弩不適用，反與短兵同，寒餓之卒無力自辦器甲，可勝嘆哉，昔馬燧製衣，甲必分三等，盖有深意，晁錯曰：「甲不堅宻與袒裼同，射不能及逺與短兵同。」夫驅人於行陣之間，以肌肉冒鋒刃，而甲不堅宻，器不適用，良可哀也。<br>&emsp;&emsp;又北兵遇敵，步人騎兵皆全裝，所以心固而敢戰，漢兵遇敵，馬軍全裝，步人則衣甲不具，所以心怯而畏戰〈原注：步人戴笠子，不能禦箭，有弇心則無披膞之類是也〉，非特此也，金人軍行有車乘牛畜〈原注：多係三五十人共一車〉，搬載器甲，所以步人可以全裝，我師之行，無搬載器甲之具，步人全裝則困於負擔矣，此又為將者當講議措畫也。<br>&emsp;&emsp;臣願詔五軍統制官，使之講論其事，今日合如何措置，條具以聞，庶使士卒之心堅固敢戰臣，所謂分器甲者此也。</p>
<h2 id="備水戰"><a href="#備水戰" class="headerlink" title="備水戰"></a>備水戰</h2><p>&emsp;&emsp;臣契勘金人既殘破京東州郡，而京西路州軍，去年殘破外，止存金州與順昌府，金人志在刼掠，向北，州軍既無所有，則秋冬之交，睥睨淮南必矣，江淮水戰之具，在今日豈可不講然。<br>&emsp;&emsp;防淮難，防江易，是防淮不若防江也，臣已條具夾淮一戰之計矣，防江之事，莫若備水戰。今朝廷雖於鎮江府擺泊海船以備禦敵，而上流州軍自荆南府抵真州，凡可以濟渡處並未聞措置，豈可不預為之計哉？<br>&emsp;&emsp;昔魏武帝既得荆州，引兵窺吳，周瑜策曰：「曹操捨鞍馬，仗舟楫，與吳越爭衡，本非中國所長，觀曹操軍，方連船艦，首尾相接，可燒而走。」乃取蒙衝鬭艦數十艘，實以薪草膏油灌，其中褁，以帷幕上建牙旗，又預備走舸，大破曺公於赤壁。所謂蒙衝鬭艦，當講求其法，製造於長江，所謂走舸者，亦不可忽也，又觀王濬伐吳，造大船連舫，方百二十步，受二千餘人，以木為城，起樓櫓，開四出門，其上皆得馳馬，所謂大船連舫，今亦可作也。又造大筏數十，方百餘步，今若可用，亦不可廢也。今古之戰艦，或曰樓船，或曰海鶻，或曰游艇，臣又嘗於雄霸州，見備戰輕舟或曰刀魚，或曰雲梯，皆不可闕也。<br>&emsp;&emsp;伏望聖慈專置使二員，一員自荆南府至池州，一員自池州至鎮江府，專切提舉製造戰船，教習水軍，及詢訪古今備戰舟船設施，利害申明，措置不可省緩，臣所謂備水戰者此也。</p>
<h2 id="控浮橋"><a href="#控浮橋" class="headerlink" title="控浮橋"></a>控浮橋</h2><p>&emsp;&emsp;臣契勘泗州夀春府各有浮橋，除夀春府浮橋因大水漂壊，未曽修治外，朝廷已差兵防守泗州浮橋矣，竊恐斥堠不明，探報不的，萬一賊兵或馳至，緩急無以措手，不可不防也。<br>&emsp;&emsp;靖康元年正月間，金人到磁州邯鄲縣，先遣郭藥師提騎兵三千，夜馳三百里，比明至濬州奪浮橋，是時，内侍梁方平雖領精鋭人兵在黄河北岸，以失於探報，不意賊騎遽至，人兵倉卒奔潰，幸南岸守橋人望見敵中旗幟，急以猛火焚斷纜索，遂不得濟，金人既不得濟，乃沿河上下尋覔舟船，編排巨筏，又四五日乃得濟。<br>&emsp;&emsp;欲望聖慈詳酌，委官宻窺，前去措置，若可解拆即權暫解拆，其浮橋脚船并大纜物料，並擺泊於南岸，却以舟船濟渡，過徃之人如未可解拆，即南岸措置猛火油，准備緩急，焚爇纜索，比之倉卒荒擾事不侔矣，臣所謂控浮橋者此也。</p>
<h2 id="審形勢"><a href="#審形勢" class="headerlink" title="審形勢"></a>審形勢</h2><p>&emsp;&emsp;臣仰惟陛下聖德龍飛前年五月即位於睢陽，聖心慮逺，究觀損益，謂汴都之境距大河止百里，過大河乃金人界也，誠未可以還闕，乃時巡淮甸，駐蹕維揚，逮今踰嵗矣，兹者金人攻破河北，京東州郡尚未退師，若駸駸南來，則大駕必須渡江，此勢之必然，人情之所共知也。夫金人過大河已不能控扼，我乃渡淮，既渡淮矣，又不能控扼，則我必渡江，若渡江之後，又不能控扼，則敵騎亦須逼江，此實忠臣義士殺身徇國決死一戰之秋。<br>&emsp;&emsp;臣已於前篇條具夾淮一戰之計矣,又請大習水戰為備江之計矣，臣願陛下明詔大臣及統制大將，講論一戰之計，可以圖萬全之策，夫以金人善用兵，善料敵，彼知聖駕駐蹕維揚，楚泗之間必有禦備，則必遣重兵由夀春府或光濠州境内渡淮南來，及以輕兵由宿泗前來牽制我師，兼光濠州界淮河淺狹，幾可徒涉，此尤不可不防者，要當分擘兩軍，以一軍屯泗州、盱眙縣，以一軍屯夀春府花壓鎮，以備衝突。<br>&emsp;&emsp;臣契勘自金人入邊以來，我師遇之望風奔潰，不暇接戰，是以邊塵所向，大將膽落，士卒心驚，亦未嘗布為一陣使人自為戰，若非據淮阻險以決一戰，必至於糜爛不振，又至於不可支持也。金人用兵雖號驍勇，然而無紀律，無陣法，若遇節制之兵，一敗之後，必至於顛沛。但令我師倣古陣法，遵用節制，人人不退走，迎敵角勝負，則可以語一戰矣。常山蛇勢雖茫昧不傳，而兵法具存，則有陣圗可考，昔漢髙祖望黥布置陣如項羽，甚心惡之，且黥布一卒能置陣，如此今之大將豈不厚顔耶？臣前所論，金人所向盡用騎兵，平原曠野我之步兵，決不能抗，若非阻險用竒，決不能勝，則夾淮一戰，伏願疾速處畫，揀閱人兵，布列行陣，如何據險，如何進止，以竢一舉。<br>&emsp;&emsp;臣又聞有必勝之將，無必勝之兵，今大將人人畏怯，各陳引避之說，可謂無必勝之將矣，又安得必勝之兵哉，加以近年以來，朝廷駕馭將帥，賞罰未明，人不孚信，敗軍失律之將未嘗明正典刑，致令統兵者畏死不畏法，何以示天下耶？昔孟氏之敗，責其將士曰：「吾父子以温衣美食養士四十年，一旦臨敵，不能為吾東向放一隻箭。」今日大將誰肯率衆北向放一箭哉。昔唐太宗征王世充，陣於洛陽之西，竇建德舉山東之衆，號三十萬以助世充，諸將怯懼，太宗奮獨見之明，引兵趨洛陽，陣於賊間，不憂世充襲其後，一戰而擒建德，夫唐太宗敢陣於兩賊間，而夾淮之戰在吾境内，有糧草、有地利，我為主，彼為客，諸將尚躊躇而不敢進，國之爪牙將安用哉！昔周世宗征河東，劉旻率衆犯陣，兵始交，大將樊徽何愛能退走，其騎軍亂，世宗躬督戰，將士皆奮，遂敗旻軍，世宗休軍潞州，斬樊徽何愛能以徇，軍威大振，近時用兵未嘗行此誅責，然則孰肯用命哉？臣究觀金人之勢，若二三月間不趨淮甸，則秋冬之間南牧必矣，備禦之策不過如此，臣所願審形勢者此也。</p>

      
    </div>
    <footer>
      
        
  
  <div class="categories">
    <a href="/categories/人物/">人物</a>
  </div>

        
  
  <div class="tags">
    <a href="/tags/人物/">人物</a>
  </div>

        
  <div class="addthis addthis_toolbox addthis_default_style">
    
      <a class="addthis_button_facebook_like" fb:like:layout="button_count"></a>
    
    
      <a class="addthis_button_tweet"></a>
    
    
      <a class="addthis_button_google_plusone" g:plusone:size="medium"></a>
    
    
      <a class="addthis_button_pinterest_pinit" pi:pinit:layout="horizontal"></a>
    
    <a class="addthis_counter addthis_pill_style"></a>
  </div>
  <script type="text/javascript" src="//s7.addthis.com/js/300/addthis_widget.js"></script>

      
      <div class="clearfix"></div>
    </footer>
  </div>
</article>


<section id="comment">
  <h1 class="title">留言</h1>

  
      <div id="fb-root"></div>
<script>
  (function(d, s, id) {
    var js, fjs = d.getElementsByTagName(s)[0];
    if (d.getElementById(id)) return;
    js = d.createElement(s); js.id = id;
    js.src = "//connect.facebook.net/en_US/all.js#xfbml=1&appId=123456789012345";
    fjs.parentNode.insertBefore(js, fjs);
  }(document, 'script', 'facebook-jssdk'));
</script>

<div class="fb-comments" data-href="blog.yaoshuihe.com/2018/04/15/%E8%80%BF%E5%BC%87/index.html" data-num-posts="5" data-width="840" data-colorscheme="light"></div>
      
  
</section>

</div></div>
    <aside id="sidebar" class="alignright">
  <div class="search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="搜索">
    <input type="hidden" name="q" value="site:blog.yaoshuihe.com">
  </form>
</div>

  
<div class="widget tag">
  <h3 class="title">分类</h3>
  <ul class="entry">
  
    <li><a href="/categories/人物/">人物</a><small>36</small></li>
  
    <li><a href="/categories/文章/">文章</a><small>19</small></li>
  
    <li><a href="/categories/旧唐书/">旧唐书</a><small>1</small></li>
  
  </ul>
</div>


  
<div class="widget tag">
  <h3 class="title">标签</h3>
  <ul class="entry">
  
    <li><a href="/tags/人物/">人物</a><small>36</small></li>
  
    <li><a href="/tags/传记/">传记</a><small>1</small></li>
  
    <li><a href="/tags/文章/">文章</a><small>9</small></li>
  
    <li><a href="/tags/诗词/">诗词</a><small>6</small></li>
  
    <li><a href="/tags/赋/">赋</a><small>4</small></li>
  
  </ul>
</div>

</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2019 藥水河
  
</div>
<div class="clearfix"></div></footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>
